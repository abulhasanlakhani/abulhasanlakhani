---
title: Karbal Ki Kahani Jab  Nasir Jahan 1950-60 Roughly
slug: karbal-ki-kahani-jab
category: 
- Marsiya
artist: Nasir Jahan
date: 2016-05-04T00:46:22
id: 51
---


<p>Karbal ki kahani jab, koi bhi Sunaaye ga.<br/>Dil waaloan ki ankhon se, Ek darya bahaaye ga.</p>



<p>Woh kaafila Sarwar ka, Jis shaan se nikla tha.<br/>Sughra ko khabar kya thi, na laut ke aayega.</p>



<p>Zehra, Zehra, pursa lo bahattar ka.</p>



<!--more-->



<p>Mehmaan bulaya hai, ay kufiyo sarwarko.<br/>Kya kumba shahe deen ka, paani nahi paaye ga.</p>



<p>Paamal huwa Qasim, yu ghoroan ki taapoan se.<br/>Kis tarha chacha teri, mayyat ko uthaye ga.</p>



<p>Zahra, Zahra, Qasim ka bhi pursa lo.</p>



<p>Tha hathoke katneka, kuch gham na dilawarko.<br/>Saydaniyo ka parda, ab kon bachaye ga.</p>



<p>Zahra, Zahra, Abbas ka pursa lo.</p>



<p>Tooti hai kamar sheh ki, ghabra na magar Akber.<br/>Farzand-e-nabi tere, laashe ko uthaaye ga.</p>



<p>Zahra, Zahra, Akbar ka bhi pursa lo.</p>



<p>Sote na the tum Asghar, jule me tadapte the.<br/>Dunya ko khabar kya thi, ek teer sulaaye ga.</p>



<p>Zahra, Zahra, Asghar ka bhi pursa lo.</p>



<p>Ashaab ne dam tora, Shabbir ke zanu par.<br/>Kis zaanu par sar apna, Shabbir kataaye ga.</p>



<p>Sarwar ne uthaaye the, sab saathiyon ke laashe.<br/>Shabbir tera laasha, ab kaun uthaaye ga.</p>



<p>Karbal ki kahaani jab, koi bhi Sunaaye ga.<br/>Dil waaloan ke ankhon se, Ek darya bahaaye ga.</p>