---
title: Hurr Aa Raha Hai Akbar – Mir Hasan Mir 2019-20
slug: hurr-aa-raha-hai-akbar-mir-hasan-mir-2019-20
category:
 - Mir Hasan Mir
date: 2019-09-02T23:20:53
id: 880
---


<p class="has-normal-font-size">Hurr aa raha hai Akbar seenay usay lagao.<br/>Hurr Ibn-e-Riyaahi Aa Ja Mairay Bhai.</p>



<p class="has-normal-font-size">Hurr aa raha hai Akbar seenay usay lagao (x2).<br/>Mehmaan ko hamaray (x2). Khaimay mein le ke aao.<br/>Hurr aa raha hai Akbar… (x2)</p>



<p class="has-normal-font-size">Khud yaad hoga us ko paani tha us ne roka.<br/>Khuddar woh bohat hai sharminda hum se hoga.<br/>Pyaasay hain saaray bachay us ko na ye bataao.<br/>Hurr aa raha hai… (x2) </p>



<p class="has-normal-font-size">Dekho woh chal raha hai maydaa’n mein ladhkhadha kar.<br/>Girnay se pehlay Akbar us ko sambhaalo jaa kar.<br/>Aye meray shah zaaday jaldi kadam badhaao.</p>



<p class="has-normal-font-size">Hurr aa raha hai… (x2)</p>



<p class="has-normal-font-size">Abbas apnay dil se har baat saaf kar do.<br/>Maa Fatima ke sadqay Hurr ko muaaf kar do.<br/>Jaa kar alam ke us ko saaye mein le ke aao.</p>



<p class="has-normal-font-size">Hurr aa raha hai… (x2)</p>



<p class="has-normal-font-size">Beta Hussain qaidi kaisay kisi ko dekhay.<br/>Meri taraf se kholo tum us ke haath jaa ke.<br/>Baba khafa nahi hain jaa kar usay batao.</p>



<p class="has-normal-font-size">Hurr aa raha hai… (x2)</p>



<p class="has-normal-font-size">Tum se bhi pehlay marnay jaayega us ka beta.<br/>Jee bhar ke dekh le woh apnay pisar ka chehra.<br/>kam waqt reh gaya hai jaa kar usay batao.</p>



<p class="has-normal-font-size">Hurr aa raha hai… (x2) </p>



<p class="has-normal-font-size">Taa hashr ye kareemi sab yaad hi rakhainge.<br/>Mehmaan ka paseena khud saaf hum karainge.<br/>Fizza hamaari maa ka romaal le ke aao.</p>



<p class="has-normal-font-size">Hurr aa raha hai… (x2) </p>



<p class="has-normal-font-size">Jis dam suni Ali ki beti ne ye sadaayain.<br/>Aansu baha ke us ko denay lagi duaaein.<br/>Bachoan se phir ye boli Hurr ko galay lagao.</p>



<p class="has-normal-font-size">Hurr aa raha hai… (x2) </p>



<p class="has-normal-font-size">Maa Fatima ke lab par us ke liye dua hai.<br/>Gurbat mein us ne hum par ehsaan kar diya hai.<br/>Hurr ke ghulam ko bhi izzat se le ke aao.</p>



<p class="has-normal-font-size">Hurr aa raha hai… (x2) </p>



<p class="has-normal-font-size">Sajjad kya bayaa’n ho kehti thee’n bint-e-Zehra.<br/>Bhai ki jaa’n bachanay ik aur Habib aaya.<br/>Mera salaam Fizza pohncha ke us ko aao.<br/>Hurr aa raha…</p>



<p class="has-normal-font-size">Check out other Noha from Mir Hasan Mir:<br/><a href="https://www.abulhasanlakhani.com/category/noha/mir-hasan-mir/">https://www.abulhasanlakhani.com/category/noha/mir-hasan-mir/</a></p>



<p class="has-normal-font-size">Mir Hasan Mir’s YouTube channel:<br/><a href="https://www.youtube.com/MirHasanMir">https://www.youtube.com/MirHasanMir</a></p>