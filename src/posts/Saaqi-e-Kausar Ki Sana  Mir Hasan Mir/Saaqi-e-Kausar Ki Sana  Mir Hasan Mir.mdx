---
title: Saaqi-e-Kausar Ki Sana – Mir Hasan Mir
slug: saaqi-e-kausar-ki-sana-mir-hasan-mir
category:
 - Mir Hasan Mir
date: 2016-07-17T15:10:26
id: 243
---

<p>Ya Ali. Ya Ali. (x2)<br />
Saahib-e-Zulfiqar Al-Madaday. (x2)<br />
Kaam mushkil hai ba imdaad-E-Khuda kardunga.<br />
Aaj main ishq ka tufaan bapa kardunga.<br />
Karne do mujhe saaqi-e-Kausar ki sana. (x2)</p>
<p>1 – Raaz Allah ki tawheed hai hum raaz  Ali.<br />
Kibriyaee ki daleelon ka hai aaghaz Ali.<br />
Dil-e-be-dil se jo nikli hai woh aawaaz Ali.<br />
Aasmaa’n saaz zameen saaz bashar saaz Ali.<br />
Kaaray takhleek ba taayeed-e-ahad karta hai.<br />
Ye woh banda hai jo khaalik ki madad karta hai.</p>
<p>Karne do mujhe…</p>
<p>2 – Mimbar-e-Aalam-e-Imkaa’n ka khateeb-e-aazam.<br />
Bolta tha to thehar jaatay thay lamho’n ke kadam.<br />
Mera is baat pe imaan hai Qur’aan ki kasam.<br />
Ladhkhadhata na jo kamzarf nusairi us dum.<br />
Apnay huub daaro’n ko nabio’n se badha dete Ali.<br />
Aik ik shakhs ko Salman bana detay Ali.</p>
<p>Karne do mujhe…</p>
<p>3 – Wahi Jibreel hi laatay thay ye imaa’n hai mera.<br />
Is ravish par bhi zara sochiye ae ahl-e-wilaa.<br />
Aagay sidra se farishta ye nahi ja sakta.<br />
Phir ye Qur’aan bhala kis ki badaulat pohncha.<br />
Nutq Allah ka Maula mere ban jaatay thay.<br />
Jo Ali kehtay thay Jibreel wahi laatay thay.</p>
<p>Karne do mujhe…</p>
<p>4 – Jis ki marzi hai muqaddar wo sikandar hai Ali.<br />
Jis se saadir huay Masoom wo masdar hai Ali.<br />
Jis ka mehkoom hai kausar woh samandar hai Ali.<br />
Jo hai tauheed ka izhaar wo mazhar hai Ali.<br />
Jo bhi parda shab-e-meraaj ka sarkaaye ga.<br />
Usko Allah nahi Haidar hi nazar aayega.</p>
<p>Karne do mujhe…</p>
<p>Ae azadaaron humain phir se sambhalna hoga.<br />
Apne kirdaar se maahol badalna hoga.<br />
Tod kar waqt ki zanjeer nikalna hoga.<br />
Raah-e-Salman pe imaan se chalna hoga.<br />
Hum muhibbo’n pe jo wa zulm ka darwaaza hai.<br />
Ye Ali ko na samajhne ka hi khamyaza hai.</p>
<p>Karne do mujhe…</p>
<p>Madh-e-Haider main Takallum ye taqaiyya kaisa.<br />
Maslehat kaisi anaa kaisi bahaana kaisa.<br />
Waqt ke saath aqeeday ko badalna kaisa.<br />
Maut aani hai to phir maut se khatra kaisa.<br />
Band ye ishq ka darwaaza nahi kar sakta.<br />
Mai Ali par koi samjhauta nahi kar sakta.</p>
<p>Karne do mujhe saaqi-e-Kausar ki sana.</p>