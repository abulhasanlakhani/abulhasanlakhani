---
title: Naam Asghar Hai Mera  Mukhtar Hussain
slug: naam-asghar-hai-mera-mukhtar-hussain
category: 
- Manqabats
artist: Mukhtar Hussain
date: 2018-03-24T12:32:39
id: 637
---

<p>Naam Asghar hai mera. Main Ali ka hoon Ali (x3).<br />
Hurmala tujhko batata hoon mein auqaat teri.<br />
Naam Asghar hai mera. Main Ali ka hoon Ali (x2)</p>
<p>1. Fakhr-e-Khursheed hoon main khaak ka paiwand nahi.<br />
Ibn-e-Shabbir sin-o-saal ka paaband nahi.<br />
Abhi maqtal mein rulaayegi tujhe meri hansi.<br />
Naam Asghar hai… (x2)</p>
<p>2. Tu samajhta hai ke paani ki zaroorat hai mujhe.<br />
Saahib-e-amr ka beta hoon khabar bhi hai tujhe.<br />
Main jo chaahoon abhi lag jaayegi saawan ki jhadi.<br />
Naam Asghar hai… (x2)</p>
<p>3. Aaj se jang ke dastoor badal jaayenge hum.<br />
Faisla saaf ye likhainge moarrikh ke kalum.<br />
Haar kar jeet meri jeet hui haar teri.<br />
Naam Asghar hai… (x2)</p>
<p>4. Hashr se pehlay samaa hashr ka ho jaaye abhi.<br />
Zindagi maat ki aagosh mein so jaaye abhi.<br />
Band konain ki taqdeer hai mutthi mein meri.<br />
Naam Asghar hai… (x2)</p>
<p>5. Zor daada ka dikhaanay ki zaroorat kya hai.<br />
Mujh ko talwaar uthaanay ki zaroorat kya hai.<br />
Main ishaara karoon do ho abhi har aik shaqi.<br />
Naam Asghar hai… (x2)</p>
<p>6. Sham waalo ke muqaddar mein andhera kar doon.<br />
Muntazir hai wo meri koi ishaara kar doon.<br />
Hath bandhay huway khud maat hai maqtal mein khadi.<br />
Naam Asghar hai… (x2)</p>
<p>7. Meri maadar ne badhayi mere ladnay ki umang.<br />
Kabhi khyber kabhi khandaq kabhi siffeen ki jang.<br />
Cheh mahinay mujhe lori mein sunaaya hai yehi.<br />
Naam Asghar hai… (x2)</p>
<p>8. Khandaan aisay kareemo ka kahan aur bhala.<br />
Apne qaatil pe karam shewa-e-aal-e-Zehra.<br />
Hurmala ja tujhe khairaat mein shohrat de di.</p>
<p>9. Chauda sadiyon se Takallum yeh koi kehta hai.<br />
Us ko aulaad ataa ho gi mera daawa hai.<br />
Sar aqeedat se rakhay to mere jhoolay pe koi.</p>
<p>Naam Asghar hai mera. Main Ali ka hoon Ali (x2).</p>
<p>For more manqabats, nohas etc from Syed Mukhtar Hussain Fatehpuri check out <a href="http://www.abulhasanlakhani.com/tag/syed-mukhtar-hussain-fatehpuri/">http://www.abulhasanlakhani.com/tag/syed-mukhtar-hussain-fatehpuri/</a></p>