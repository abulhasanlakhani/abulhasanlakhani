---
title: Fatima Jis Se Ho Khush  Shadman Raza
slug: fatima-jis-se-ho-khush-shadman-raza
category: 
- Manqabats
artist: Shadman Raza
date: 2018-03-10T17:20:08
id: 627
---

<p>**Fatima Jis Se Ho Khush â€“ Shadman Raza**</p>
<p>Aftaab-e-falak-e-izz-o-sharafat Zehra (x2).<br />
Naaz Quran ko hai jis par woh taharat Zehra.<br />
Hai najabat bhi sayadat bhi karamat Zehra.<br />
Khud shariyyat ne kaha meri shariyyat Zehra.<br />
Arsh-e-Maabood ruka hai nazar-e-Zehra par.<br />
Sar-e-Jibreel bhi jhukta hai dar-e-Zehra par.</p>
<p>Haan isi dar se to ummat ne shariyyat paayi.<br />
Jis se hai duur gumaan aisi haqeekat paayi.<br />
Nasl-e-kurba bhi ye kehlaayi sayadat paayi.<br />
Nakhl-e-Zehra ne ajab fasl ki nemat paayi.<br />
Nemat aisi ke isay tohfa-e-Rehman kahain.<br />
Haq ki ayaat jisay Lulu-o-Marjaan kahain.</p>
<p>Maadar-e-Lulu-o-Marjaan janab-e-Zehra.<br />
Haq ka Ahmed pe hai ehsaan janab-e-Zehra.<br />
Jin pe saaya karay Quran janab-e-Zehra.<br />
Kull-e-Imaan ka imaan janab-e-Zehra.<br />
Hai Khadija-o-Muhammad ki dil-o-jaan Batool.<br />
Abu Talib ki bahu deen ki pehchaan Batool.</p>
<p>Nukta-e-khatt-e-imamat hui zaat-e-Zehra.<br />
Shah-e-saahib-e-Kausain hayaat-e-Zehra.<br />
Mazhar-e-noor ala noor sifaat-e-Zehra.<br />
Khalq par rizk-e-musalsal hai zakat-e-Zehra.<br />
Khalq par band agar ye dar-e-Zehra ho jaaye.<br />
Ronak-e-Kaun-o-makaan kehat ka sehra ho jaaye.</p>
<p>Aql-e-Hawwa ki kasam aql ka jauhar hai Batool.<br />
Husn-e-Sara ki kasam noor ka jhoomar hai Batool.<br />
Umm-e-Musa ki kasam sabr ka langar hai Batool.<br />
Sibt-e-Maryam ki kasam taahir-o-athar hai Batool.<br />
Inhin aasaf-e-hameeda ka nateeja hai yehi.<br />
Aur aakhir mein jo dekho to Khadija hai yehi.</p>
<p>Khidmat-e-Madar-e-Zehra mein taharat ka salaam.<br />
Kabl-e-besat ki dua baad-e-risaalat ka salaam.<br />
Teri seerat ke liye hurmat-e-riffat ka salaam.<br />
Nasl-e-ashraf ki najaabat ka sakhawat ka salaam.<br />
Tere dar par bhi to sidra ka makaam aata hai.<br />
Roz jibreel yahan le ke salaam aata hai.</p>
<p>Mehwar-o-maalik-o-makhdooma-e-tatheer Batool.<br />
Hal ata Kausar-o-wal fajr ki tafseer Batool.<br />
Ahd-e-Ahmed mein had-e-kadr ki takdeer Batool.<br />
Loh-e-mehfooz pe likhi hui tehreer Batool.<br />
Fakhr-e-Mabood hai ik aik adaa-e-Zehra.<br />
Aaj tak karta hai Quran sana-e-Zehra.</p>
<p>In ke ghar mein kabhi firdos se joda utra.<br />
Padh ke wan-najm kabhi arsh se taara utra.<br />
Shukr ke saath kabhi dehr ka sura utra.<br />
Aik sura hi nahi poora sahifa utra.<br />
Gazab-e-haq ka sabab gair se naraazi hai.<br />
Fatima jis se ho khush us se Khuda raazi hai.</p>
<p>Fatima naar-e-jahannum se bachanay waali.<br />
Fatima qaid-e-museebat se chudaanay waali.<br />
Fatima dehr mein ismat ke gharanay waali.<br />
Fatima qasr-e-sitamgaar ko dhaanay waali.<br />
Bint-e-Aadil ne adalat ka bharam khol diya.<br />
Aik khutbay se hukoomat ka bharam khol diya.</p>
<p>Shadman maango dua maatmi sab shaad rahain.<br />
Chahnay walay dar-e-Zehra ke aabaad rahain.<br />
Nasl-e-Zehra ke jo dushman hain woh barbaad rahain.<br />
Majid is bazm mein aqwaal-e-Nabi yaad rahay.<br />
Hubb-e-Zehra main jo mar jaaye shahadat paaye.<br />
Bibi Zehra ke tasadduk mein wo jannat paaye (x2).</p>