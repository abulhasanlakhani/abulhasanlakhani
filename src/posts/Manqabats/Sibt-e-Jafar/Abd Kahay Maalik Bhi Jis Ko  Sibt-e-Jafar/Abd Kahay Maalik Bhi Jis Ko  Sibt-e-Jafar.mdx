---
title: Abd Kahay Maalik Bhi Jis Ko  Sibt-e-Jafar
slug: abd-kahay-maalik-bhi-jis-ko-sibt-e-jafar
category: 
- Manqabats
artist: Sibt-e-Jafar
date: 2016-06-19T15:38:17
id: 247
---


<p>Abd kahay maalik bhi jis ko</p>



<p>Abd kahay maalik bhi jis ko kaash wo banda main hi hota. (x2)<br/>Jis ko kahain deewana-e-Mola kaash wo daana main hi hota.</p>



<p>Dhoondoon main kufw-e-Janab-e-Zahra haq ne jisay mamoor kiya. (x2)<br/>Auj pa hota mera muqaddar kaash woh taara main hi hota.</p>



<p>Kitne aqaabir is hasrat mein Ahmed-o-Haider se shaaqi thay. (x2)<br/>Jis ke liye mun kunto kaha tha kaash wo Mola main hi hota.</p>



<p>Ghar mein Khuda ke dast-e-Khuda se paayi aik saayil ne anghooti. (x2)<br/>Main ho jaata rashk-e-sikandar kaash wo mangta main hi hota.</p>



<p>Uth ja hukm se mere keh kar jis ko jilaya Haider ne.<br/>Uth ja mere hukm se keh kar jis ko jilaya Haider ne.<br/>Main na hua jo Buzar-o-Kambar kaash woh murda main hi hota. (x2)</p>



<p>Aal-e-Nabi ke saaray dushman dozakh main haankay jaayenge. (x2)<br/>Jis se unhain haanka jaayega kaash woh danda main hi hota.</p>



<p>Apnay tayin main Sibt-e-Jafar sayyad bhi hoon aur momin bhi. (x2)<br/>Apna kahain Mola bhi jis ko kaash woh shia main hi hota.</p>