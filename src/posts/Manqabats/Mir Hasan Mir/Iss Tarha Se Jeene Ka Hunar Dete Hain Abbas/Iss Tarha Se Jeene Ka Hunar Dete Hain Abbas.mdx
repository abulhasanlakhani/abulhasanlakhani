---
title: Iss Tarha Se Jeene Ka Hunar Dete Hain Abbas
slug: iss-tarha-se-jeene-ka-hunar-dete-hain-abbas
category: 
- Manqabats
artist: Mir Hasan Mir
date: 2016-05-12T19:48:26
id: 103
---

<p>Iss Tarha Se Jeene Ka Hunar Dete Hain Abbas<br />
Rag Rag Me Wafadariyan Bhar Dete Hai Abbas</p>
<p>Iss Tarha Se Jeene Ka Hunar Dete Hain Abbas</p>
<p>Yeh Aaise Sakhi Aaise, Sakhi Aaise Sakhi Hain<br />
Kuch Maange Bina Jholiyan, Bhar Dete Hain Abbas</p>
<p><!--more--></p>
<p>Jo Shehr-e-Wafa Ke Liye, Jaate Hain Safar Ko<br />
Un Logoan Ko Saaman-e-Safar Dete Hain Abbas</p>
<p>Roze Ki Ziyarat Se, Yeh Ehsas Hua Hai<br />
Binae Tawanaayi Se Bhar Dete Hain Abbas</p>
<p>Jo Kufr Ke Lashkar Se Bhara Hota Hai Aksar<br />
Maidan Wahi Lashon Se Bhar Dete Hain Abbas</p>
<p>Jo Shaks Yahan Rota Hai Shabbir Ke Ghum Mein<br />
Khush Ho Ke Usay Khuld Mein Ghar Dete Hain Abbas</p>
<p>Jub Koi Bayaan Karta Hai Shabbir Ki Midhat<br />
Lehje Me Qayamat Ka Asar Dete Hain Abbas</p>
<p>Shabbir Ka Dushman Ho Mukabil To Zuban Ko<br />
Lafzon Ke Tabarrayi Tabar Dete Hain Abbas</p>
<p>Sadqe Mein Sakina Ke Kabhi Maang Ke Dekho<br />
Kuza Hi Nahi Jholi Bhi Bhar Dete Hain Abbas</p>
<p>Masoom Sakina Ko Jo Pani Na Pila Paayain<br />
Woh Hath Juda Jism Se Kar dete Hain Abbas</p>
<p>Gazi Ka Qasida Kiya Tahreer To Jaana<br />
Lafzon Ke Aewaz Laal O Gohar Dete Hain Abbas</p>
<p>Iss Tarha Se Jeene Ka Hunar Dete Hain Abbas<br />
Rag Rag Mein Wafadaariyan Bhar Dete Hain Abbas</p>