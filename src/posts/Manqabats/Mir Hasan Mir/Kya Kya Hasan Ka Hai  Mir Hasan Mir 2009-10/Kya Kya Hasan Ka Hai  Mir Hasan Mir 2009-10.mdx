---
title: Kya Kya Hasan Ka Hai  Mir Hasan Mir 2009-10
slug: kya-kya-hasan-ka-hai-mir-hasan-mir
category: 
- Manqabats
artist: Mir Hasan Mir
date: 2017-06-11T15:26:56
id: 504
---


<p>Kya poochtay ho mujh se ke kya kya Hasan ka hai (x2).<br/>Jo kuch bhi hai Khuda ka wo… saara Hasan ka hai.<br/>Kya poochtay ho mujh se…</p>



<p>1. Aur hum kya hain keh raha hai ye khud deen-e-Mustafa (x2).<br/>Aray mujh ko Ali ke baad… sahara Hasan ka hai.<br/>Kya poochtay ho mujh se…</p>



<p>2. Tabdeel kar ke jins Hasan ne bata diya (x2).<br/>Ke kehtay hain jis ko kun wo… irada Hasan ka hai.<br/>Kya poochtay ho mujh se…</p>



<p>3. Wajib samajh ke karta hoon… main tab se laanatain (x2).<br/>Aray jab se meri nazar main… janaaza Hasan ka hai.<br/>Kya poochtay ho mujh se…</p>



<p>4. Is khush khati se chalti hai… maidaan-e-jang main (x2).<br/>Ke lagta hai Zulfiqar pe… saaya Hasan ka hai.<br/>Kya poochtay ho mujh se…</p>



<p><span style="font-weight: 400;">5. Arzak ki laash dekh kar… boli ye fauj-e-shaam (x2).<br/>Allah ka ghazab hai ke… beta Hasan ka hai.<br/>Main kya bataaon aap ko… kya kya Hasan ka hai.</span></p>



<p>6. Kehnay ko dha diya usay… Aal-e-Saoud ne (x2).<br/>Har dil mein lekin aaj bhi… Roza Hasan ka hai.<br/>Main kya bataaon aap ko… kya kya Hasan ka hai.</p>



<p>7. Allah se Ali ko… mila ab wirasatan (x2).<br/>Sochain agar to khana-e-kaba Hasan ka hai.</p>



<p>8. Kyun kar na do jahan mai… tu sarfaraz ho (x2).<br/>Aey Meer tere saath… hawala Hasan ka hai.</p>



<p>Check out other manqabats from Mir Hasan Mir:<br/><a href="https://www.abulhasanlakhani.com/category/noha/mir-hasan-mir/" class="rank-math-link"><a href="https://www.abulhasanlakhani.com/category/manqabats/mir-hasan-mir-manqabats/">https://www.abulhasanlakhani.com/category/manqabats/mir-hasan-mir-manqabats/</a></a></p>



<p>Mir Hasan Mir’s YouTube channel:<br/><a href="https://www.youtube.com/MirHasanMir">https://www.youtube.com/MirHasanMir</a></p>