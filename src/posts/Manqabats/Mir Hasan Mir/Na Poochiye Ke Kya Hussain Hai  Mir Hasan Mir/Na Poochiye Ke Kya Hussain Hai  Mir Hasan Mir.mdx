---
title: Na Poochiye Ke Kya Hussain Hai  Mir Hasan Mir
slug: na-poochiye-ke-kya-hussain-hai-mir-hasan-mir
category: 
- Manqabats
artist: Mir Hasan Mir
date: 2016-10-02T13:05:26
id: 331
---

<p>Na poochiye ke kya Hussain hai. (x2)<br />
Kya Hussain hai. Na poochiye ke kya Hussain hai.<br />
Khuda ke dee’n ka nakhuda (x2). Har ibtida ki ibtidia.<br />
Karam ki inteha Hussain hai. Na poochiye ke…<br />
Kya Hussain hai. Na poochiye ke kya Hussain hai.</p>
<p>Karay jo koi hamsari kisi ki kya majaal hai.<br />
Jahaa’n main har lihaaz se Hussain be misaal hai.<br />
Ye ho chuka hai faisla (x2). Na koi doosra Khuda.<br />
Na koi doosra Hussain hai. (x2)<br />
Kya Hussain hai. Na poochiye ke…</p>
<p>Aseer-e-Shaam par nigaah ki to Hur bana diya.<br />
Jo mar rahay thay un ko zindagi ka gur sikha diya.<br />
Hussain hai hayaat gar (x2). Hussain azmaton ka ghar.<br />
Azeem rehnuma Hussain hai. Na poochiye ke…<br />
Kya Hussain hai. Na poochiye ke…</p>
<p>Karo ge gar mukhalifat gham-e-Hussain ki yahan.<br />
Wo hashr hoga hashr mein ke al hafeez-o-al amaan.<br />
Jahan bhi chhupnay jaogay (x2). Kahin pe bach na paogay.<br />
Ke har jaga mera Hussain hai. Na poochiye ke…<br />
Kya Hussain hai. Na poochiye ke…</p>
<p>Mayaan-e-dasht-e-nainawa ulatnay fauj-e-ashqiya.<br />
Badha jo Shah-e-Karbala utha ke taig-e-la fatah.<br />
Lagi jo sar utaarnay (x2). kaha ye zulfiqar ne.<br />
Ghazab ka soorma Hussain hai. Na poochiye ke…<br />
Kya Hussain hai. Na poochiye ke…</p>
<p>Kaza ke baad phir mujhe nayi hayaat mil gayi.<br />
Fishaar se azaab se mujhe nijaat mil gayi.<br />
Sawal jab kiya gaya (x2). Hai kaun tera rehnuma.<br />
To main ne keh diya Hussain hai. Na poochiye ke…<br />
Kya Hussain hai. Na poochiye ke…</p>
<p>Hidayat-e-Hussain par amal karo Hussainiyon.<br />
Rahainge hum bahisht mein yaqeen rakho Hussainiyon.<br />
Qubool hogi har duya (x2). Kisi se kyun darain bhala.<br />
Hamara waasta Hussain hai. Na poochiye ke…<br />
Kya Hussain hai. Na poochiye ke…</p>
<p>Suroor Gauhar-e-hunar hua ye khwaab dekh kar.<br />
Sajay huay hain khuld mein tamam mominon ke ghar.<br />
Nishaan-e-gham hain jalwagar (x2). Har aadmi ke seenay par.<br />
Har aik lab pe Ya Hussain hai (x2). Kya Hussain hai.<br />
Na poochiye ke kya Hussain hai.</p>
<p>Hussain hai. Hussain hai. Hussain hai. Hussain hai.<br />
Hussain hai. Hussain hai. Hussain hai. Hussain hai.</p>
<p>Na poochiye ke kya Hussain hai.</p>
<p> </p>