---
title: Hum Madh-e-Ali Mein  Farhan Ali Waris
slug: hum-madh-e-ali-mein-farhan-ali-waris
category: 
- Manqabats
artist: Farhan Ali Waris
date: 2018-04-11T15:09:39
id: 649
---

<p>Hum madh-e-Ali mein daar pe bhi lafzon ko rawaani detay hain.<br />
Kat’ti hai zaban kat jaaye magar paigham zabaani detay hain.</p>
<p>1. Shahid hai ada-e-Mesum bhi hum hain woh Ali ke deewanay.<br />
Jis pedh pe sooli chadhna ho us pedh ko paani detay hain.<br />
Hum madh-e-Ali mein daar pe bhi lafzon ko rawaani detay hain</p>
<p>2. Islam gawaahi deta hai jab jab bhi zaroorat deen ko padi.<br />
Ho khoon ya daulat Sarwar ke naana aur naani detay hain.<br />
Hum madh-e-Ali mein daar pe bhi lafzon ko rawaani detay hain.</p>
<p>3. Peshani-e-Hurr par ye keh kar rumaal ko bandha Sarwar ne.<br />
Jannat bhi fida ho jaayegi hum aisi nishani dete hain.<br />
Hum madh-e-Ali…</p>
<p>4. Qurbaan huay jab ran mein Habib paigham diya dunya ko ajeeb.<br />
Hum apni zaeefi ke badlay mazhab ko jawaani detay hain.<br />
Hum madh-e-Ali…</p>
<p>5. Abbas ki turbat ke hi kareeb paani ne thehar kar batlaaya.<br />
Mein behta hoon Abbas mujhe jab izn-e-rawani detay hain.<br />
Hum madh-e-Ali…</p>
<p>6. Abbas ne paani chullu se darya ko pilaa kar batlaaya<br />
Mutthi mein hai kausar hum khud hi daryaaon ko pani dete hain.<br />
Hum madh-e-Ali…</p>
<p>7. Qaatil ko pilaya Haider ne lashkar ko pilaaya Sarwar ne.<br />
Ye aisay gharanay walay hain dushman ko bhi paani detay hain.<br />
Hum madh-e-Ali…</p>
<p>8. Haider ne duayain jab maangi Qudrat ne kaha aye mere Ali.<br />
Abbas ki surat mein tum ko hum tera hi saani detay hain.<br />
Hum madh-e-Ali…</p>
<p>9. Jab mein ne duayain maangi to Asghar ne kaha mat ghabrao.<br />
Midhat ka sharaf is bachpan mein hum tum ko bhi Hani detay hain.<br />
Hum madh-e-Ali…</p>
<p>Hum madh-e-Ali mein daar pe bhi lafzon ko rawaani detay hain.<br />
Kat’ti hai zaban kat jaaye magar paigham zabaani detay hain.</p>