---
title: Jao Mere Laal Tum Pe Har Kadam Rahay Dua Meri
slug: jao-mere-laal-tum-pe-har-kadam-rahay-dua-meri
category:
 - Syed Irfan Haider Rizvi
date: 2019-08-18T13:05:36
id: 857
---


<p style="font-size:18px">**Jao mere laal** </p>



<p class="has-normal-font-size">Aayay jo qabr-e-Fatima pe Sayyad-e-anaam.<br/>Rukhsaar rakh ke qabr pe ro kar kiya kalaam.<br/>Sehra mein dil ke tukdoan ki basti basaaunga.<br/>Amma Madinay laut ke main aa na paaunga.<br/>Kaampa falak laraznay lagi qabr-e-Sayyeda.<br/>Aayi janab-e-Fatima ki qabr se sadaa.<br/>Jao meray laal.</p>



<p class="has-normal-font-size">Jao mere laal jao meray laal.<br/>Tum pe har kadam rahay dua meri.<br/>Aur saaya-e-Khuda-e-Zuljalaal.</p>



<p class="has-normal-font-size">Ja rahay ho tum jo keh ke deen-e-haq bachaaunga.<br/>Amma aap ki kasam main khoon mein nahaaunga.<br/>Ab ho jo bhi haal tum ho paayemaal.<br/>Tum pe har kadam rahay dua meri. <br/>Aur saaya-e-Khuda-e-Zuljalaal.<br/>Jao mere…</p>



<p class="has-normal-font-size">Bachpanay mein jo kiya tha waada Baaba jaan se.<br/>Waqt ab wo aa gaya kafan tu sar se baandh le.<br/>Dekh meray laal dee’n kaa hai sawaal.<br/>Kaamiyabiyaa’n hai teray saath hi.<br/>Aur saaya-e-Khuda-e-Zuljalaal.<br/>Jao mere… </p>



<p class="has-normal-font-size">Chaahiye Khuda ke deen ko agar amaa’n.<br/>Do ridaa-e-Zainab-e-hazeen ka saayebaa’n.<br/>Jaao ab shiqab ibn-e-bu Turaab.<br/>Hain tumharay saath baba jaan bhi.<br/>Aur saaya-e-Khuda-e-Zuljalaal.<br/>Jao mere… </p>



<p class="has-normal-font-size">De raha hai deen-e-kibriyaa tumhain sadaa.<br/>Al madad Hussain al madad Shah-e-huda.<br/>Be watan Hussain mere dil ke cheyain.<br/>Humsafar tumharay saath maa hui.<br/>Aur saaya-e-Khuda-e-Zuljalaal.<br/>Jao mere… </p>



<p class="has-normal-font-size">Shaanay baa wafa ke hongay jis ghadi qalam.<br/>Royengay alam ke saayay mein tere haram.<br/>Royegi wafaa aur karbala.<br/>Royegi faraat aur tashnagee.<br/>Aur saaya-e-Khuda-e-Zuljalaal.<br/>Jao mere… </p>



<p class="has-normal-font-size">Akbar-e-jawaa’n jigar pe khaayega sinaa.<br/>Maa kahay gi meraa chaand kho gaya kahaa’n.<br/>Us pe noha khwaan hongay meri jaa’n.<br/>Main bhi aur Hasan bhi aur Rasool bhi.<br/>Aur saaya-e-Khuda-e-Zuljalaal.<br/>Jao mere… </p>



<p class="has-normal-font-size">Ye sadaa mazaar-e-Sayyeda se Mazhar Abidi.<br/>Sun ke ro diyay Hussain Mustafa ki aal bhi.<br/>Jao mere laal jao mere laal.<br/>Tum pe har kadam rahay dua meri.<br/>Aur saaya-e-Khuda-e-Zuljalaal.<br/>Jao mere… </p>



<p style="font-size:18px">Check out other noha’s by Syed Irfan Haider Rizvi:<br/><a href="https://www.abulhasanlakhani.com/category/noha/syed-irfan-haider-rizvi/">https://www.abulhasanlakhani.com/category/noha/syed-irfan-haider-rizvi/</a> </p>