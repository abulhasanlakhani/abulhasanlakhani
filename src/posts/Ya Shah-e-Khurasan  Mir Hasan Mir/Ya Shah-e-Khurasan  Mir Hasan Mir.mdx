---
title: Ya Shah-e-Khurasan – Mir Hasan Mir
slug: ya-shah-e-khurasan-mir-hasan-mir
category:
 - Mir Hasan Mir
date: 2017-08-05T17:12:01
id: 509
---

<p>Ya Shah-e-Khurasan (x2)</p>
<p>Jin ko sab log ghareeb-ul-ghuraba kehtay hain.<br />
Naam hai in ka Ali in ko Raza kehtay hain.</p>
<p>Aye laadlay Zehra ke aye Haider ke dil-o-jaan.<br />
Ya Shah-e-Khurasan (x3)</p>
<p>Tu kaabay ka kaaba hai aur Quran ka Quran.<br />
Ya Shah-e-Khurasan (x3)</p>
<p>(1) Paatay hain sukoon aakay sabhi dard ke maaray.<br />
Rozay pe tumharay (x1).<br />
Tafreek nahi koi malak ho ke ho insaan.<br />
Ya Shah-e-Khurasan (x3).</p>
<p>(2) Hai aarzo jis ki usay rozay pe bula le.<br />
Aye paalnay walay (x1).<br />
Har aik Azaadar ka poora ho ye armaan.<br />
Ya Shah… (x3)</p>
<p>(3) Masooma-e-Qum aap ki hamsheer hain Mola.<br />
Hai waasta un ka (x2).<br />
Kar deejiye azaadar ki sab mushkilain aasaan.<br />
Ya Shah… (x3)</p>
<p>(4) Main shukr ka sajda to karunga tere dar par.<br />
Aye waaris-e-Haider (x1).<br />
Chaahay mujhe kaafir kahain duniya ke musalmaan<br />
Ya Shah… (x3)</p>
<p>(5) Ho jaayegi nabiyon se mulakaat dubara.<br />
Armaan hai mera (x1).<br />
Phir mujh ko bula leejiye ik baar Khurasaan.<br />
Ya Shah…(x3)</p>
<p>(6) Lehraata rahay dehr mein Abbas ka parcham.<br />
Hota rahay maatam (x1).<br />
Aabaad rahay Fatima Zehra ka Gulistaan<br />
Ya Shah… (x3)</p>
<p>(6) Aye Musi-e-Kazim ke pisar Shah-e-Wilaayat.<br />
Kehti hai aqeedat (x1).<br />
Kya Mir Takallum ye zamana tere qurbaan</p>
<p>Ya Shah-e-Khurasan (x3).</p>