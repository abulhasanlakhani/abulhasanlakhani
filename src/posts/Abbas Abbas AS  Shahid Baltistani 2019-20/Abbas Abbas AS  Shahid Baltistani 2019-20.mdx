---
title: Abbas Abbas (A.S) – Shahid Baltistani 2019-20
slug: abbas-abbas-a-s-shahid-baltistani-2019-20
category:
 - Shahid Baltistani
date: 2019-09-21T22:16:34
id: 940
---


<p class="has-normal-font-size">**Abbas Abbas (A.S).**</p>



<p class="has-normal-font-size">Beta hai tu Ali ka Zahra ki tu dua hai.<br/>Shabbir tera aaqa Umm-ul-Baneen maa hai.</p>



<p class="has-normal-font-size">Har surat-o-chalan mein Haider se na juda hai. <br/>Taa hashar tujh se qaayim dunya mein bas wafa hai.</p>



<p class="has-normal-font-size">Dil ki muradai’n Ghazi teray alam se paayai’n.<br/>Roti hui jo maaei’n teray alam pe aayai’n.<br/>Zahra ke dard-e-pehlu ka deti hain waasta.<br/>Fizza ki kaneezi mein in ka bhi naam aayay.</p>



<p class="has-normal-font-size">Tere alam ko thamay har shakhs keh raha hai.<br/>Mazloom-e-Karbala ka Zainab ka wasta hai.<br/>Pardesi koi aisa pardes mein na ujhray.<br/>Sadqay mein us ke jis ka ghar baar lut gaya hai.</p>



<p class="has-normal-font-size">Haaye. Taqdeer ke sataaye tere dar pe sar jhukaae’n. <br/>Ashkoa’n ki iltija hum Ghazi tujhay sunaae’n.<br/>Bemaar  saaribaa’n ke zakhmoa’n ka waasta hai<br/>Jitnay bhi khasta dil hain Mola shifa wo paae’n.</p>



<p class="has-normal-font-size">Har laash par Ali ko kartay thay yaad Sarwar.<br/>Lekin uthaanay aaye jis waqt laash-e-Akbar.<br/>Haey baba ki be kasi par rota tha nojawaa’n bhi.<br/>Shabbir ne kaha jo barchi pe haath rakh kar.</p>



<p class="has-normal-font-size">Haaye Abbas.<br/>Khanjar galay pe jis dam bhai ke chal raha tha.<br/>Sattar kadam se manzar Zainab ne khud ye dekha.<br/>Haaye jab shimr maarta tha gardan pe sheh ke khanjar.<br/>Har zarb par tadap kar kehti thi bint-e-Zehra.</p>



<p class="has-normal-font-size">Haaye Sarwar ki laadli ka ik tu hi tha sahara.<br/>Paani kisi se us ne maanga nahi dubara.<br/>Haaye jab koi maarta tha rukhsaar par tamanchay.<br/>Baba se bhi ziyada us ne tujhay pukaara.</p>



<p class="has-normal-font-size">Abbas… (x3)</p>



<p class="has-normal-font-size">Haaye Abbas.<br/>Us waqt jab ke Zainab darbaar mein gayi thi.<br/>Qaari namaziyoa’n se mehfil saji hui thi.<br/>Haaye zaalim ye poochta tha Ghazi tera kahan hai.<br/>Baaloa’n se moo chupayay Zainab ye keh rahi thi.</p>



<p class="has-normal-font-size">Abbas… (x3)</p>



<p class="has-normal-font-size">Hai jitney bhi ashk Mola kirtaas par giray hain.<br/>Masooma ki kasam ye Ghazi faqat teray hain.<br/>Wo kuch raqam karoon main jo na raqam hua hai.<br/>Alfaaz wo ataa kar Yawar se jo parhay hain.</p>



<p class="has-normal-font-size">Check out other Nohas from Shahid Hussain Baltistani:<br/><a href="https://www.abulhasanlakhani.com/category/noha/shahid-baltistani/">https://www.abulhasanlakhani.com/category/noha/shahid-baltistani/</a> <br/><br/>Check out Shahid Hussain Baltistani’s official YouTube channel:<br/><a href="https://www.youtube.com/shahidbaltistaniofficial">https://www.youtube.com/shahidbaltistaniofficial</a></p>