---
title: Tere Naam Se Zinda Hai – Sibte Jafar Zaidi
slug: tere-naam-se-zinda-hai-sibte-jafar-zaidi
category:
 - Sibt-e-Jafar
date: 2016-05-13T15:43:29
id: 109
---

<p>Shabbir ye sab dunya tere naam se zinda hai<br />
Ye deen Muhammad ka tere naam se zinda hai<br />
Allah ka bhi kalma tere naam se zinda hai</p>
<p>Phaili hain zamanay main tauheed ki tanveerain<br />
Goonji hain tere dum se kaunain main takbeerain<br />
Haq tujhse hai paayinda tere naam se zinda hai</p>
<p><!--more--></p>
<p>Taabeer-e-Khalil hai tu aur fakhr maseeha ka<br />
Tu waris-e-Adam hai Musa ka tu kehna kya<br />
Jab naam shah-e-bat’ha tere naam se…</p>
<p>Minni ki sanad bakhshi tujhe sarwar-e-aalam ne<br />
Phir ye bhi kaha main hoon Shabbir tere dum se<br />
Shabbir tera nana tere naam se…</p>
<p>Fitrus to farishta tha Hurr ko bhi amaa’n di hai<br />
Jaa’n Ibn-e-Mazaahir ko aur deen ko bakhshi hai<br />
Ye deen-e-Nabi haq ka tere naam se…</p>
<p>Wal fajr main tu shaamil tat’heer main tu shaamil<br />
Kausar ki mawaddat ki tafseer main tu shaamil<br />
Wal Asr ka bhi sura tere naam se…</p>
<p>Aehad-e-Nabawi Alawi daur-e-Hasani ke baad<br />
Islam tan-e-be jaan iksath hijri ke baad<br />
Tere naam se zinda tha tere naam se…</p>
<p>Baiyat bhi na le paaya sar bhi na jhuka paaya<br />
Zaalim ko kiya ruswa sarwar ne sar-e-naiza<br />
Qur’aan bhi ae Aaqa tere naam se…</p>
<p>Ummat pa Muhammad ki hua shaitaanoan ka raaj<br />
Makka bhi Madina bhi tere baad huay ta raaj<br />
Ye Qibla ye Kaaba tere naam se…</p>
<p>Ye jo deen ka charcha hai Shabbir ka sadqa hai<br />
Ehsaan tera hum par ye Saani-e-Zehra hai<br />
Shabbir ka sajjada tere naam se…</p>
<p>Shabbir ka marsiya khwaan Shabbir ka shaayir bhi<br />
Pehchaan yehi hai ab tere Sibt-e-jafar ki<br />
Sad shukr tera banda tere naam se…</p>