---
title: Kyun Na Roye Sajjad  Raza Abbas Zaidi
slug: kyun-na-roye-sajjad-raza-abbas-zaidi
category: 
- Noha
artist: Syed Raza Abbas Zaidi
date: 2017-10-06T19:30:58
id: 561
---

<p>Kyun Na Roye Sajjad</p>
<p>Sajjad rehaayi paa kar bhi. Pardes se ghar ko aa kar bhi.<br />
Jab ashk bahaatay rehtay thay. Zainab se dukh dekhay na gayay.<br />
Ek roz tadap ye poocha. Sajjad tu kab tak royega.<br />
Us waqt mere mola ne kaha.</p>
<p>Amma apne muqaddar par. Sughra ke sawaalon par.<br />
Kyun na roye sajjad.</p>
<p>1. Aye meri phupi insaf tu kar. Nezay pe jo dekhay baap ka sar.<br />
Ho saath safar mein wo jis ne cheera tha Ali Akbar ka jigar.<br />
Durroan ki saza milti ho jahan. Bachoan ko ashk bahanay par.<br />
Kyun na roye…</p>
<p>2. Tum chup chup kar khoon roti ho. Main rouoon to kyun kehti ho.<br />
Roya na karo aye laal mere bhai ko gawa kar bethi hoon.<br />
Masoom behan ko zindaan mein jo chor ke tanha aaya ghar.<br />
kyun na roye…</p>
<p>3. Nezay se gira Abbas ka sar. Main dekh chuka hoon wo manzar.<br />
Darbaar mein main kyun mar na gaya jab naam tumhara le le kar.<br />
Kehta tha layeen Zainab hai kahan. Le aao yahan par be chaadar.<br />
Kyun na roye…</p>
<p>4. Sab qatl huay main zinda tha bemaar sahi lad sakta tha.<br />
Sharminda hoon main Asghar se wo teer-e-sitam se ladh to gaya.<br />
Wo teer mere kyun kar na laga. Jis teer se ghaayal tha Asghar.<br />
Kyun na roye…</p>
<p>5. Kyun saamnay Sughra ke jaaun. Behtar to yehi hai mar jaaun.<br />
Tum zinda ho Akbar na raha wo poochay to kya batlaaun.<br />
Kya sabr karoon kya zabt karoon. Hai zakhm bohat dil ke andar.<br />
Kyun na roye…</p>
<p>6. Sar tasht mein tha baba ka rakha. Aur takht pe qaatil betha tha.<br />
Dandaan-e-mubarak par un ke khush ho ke chadi wo maarta tha.<br />
Afsos main kuch bhi kar na saka. Ab tak hai usi se dard-e-jigar.<br />
Kyun na roye…</p>
<p>7. Rehan-o-Raza rotay rehna. Is dehr mein hai jab tak jeena.<br />
Nohoan ki azaanay de de kar. Har shakhs se ye kehtay rehna.<br />
Be gor-o-kafan maasoom behan. Zindaan mein ho jis ke haathon par.<br />
Kyun na roye…</p>
<p> </p>
<p><a href="http://www.abulhasanlakhani.com/tag/syed-raza-abbas-zaidi/">http://www.abulhasanlakhani.com/tag/syed-raza-abbas-zaidi/</a></p>