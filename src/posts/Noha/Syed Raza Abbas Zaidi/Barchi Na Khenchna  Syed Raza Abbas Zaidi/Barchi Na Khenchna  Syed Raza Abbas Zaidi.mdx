---
title: Barchi Na Khenchna  Syed Raza Abbas Zaidi
slug: barchi-na-khenchna-syed-raza-abbas-zaidi
category: 
- Noha
artist: Syed Raza Abbas Zaidi
date: 2019-07-24T22:30:58
id: 781
---


<p style="font-size:18px;text-align:left" class="has-text-color has-background has-very-light-gray-color has-very-dark-gray-background-color">Bolay pidar se Akbar barchi na khenchna (x2).<br/>Hai jaan ab labon par (x2). Barchi na khenchna.<br/>Bolay pidar se Akbar barchi na khenchna.<br/><br/>Baba nazar ko phair lodum tootnay laga.<br/>Barchi ke phal se khoon hai dil ka ruka hua.<br/>Ublay ga khoo’n zameen par (x2). Barchi na…<br/>Bolay pidar se…<br/><br/>Main ne tumhain bulaya tha taakay main keh sakoon.<br/>Bilkul na gham karo mere dil ko hai ab sukoon.<br/>Bethay raho yahan magar (x2). Barchi na…<br/>Bolay pidar se…<br/><br/>Amma ko ye khabar na ho mere sina lagi.<br/>Gash aa gaya hai bas zara shiddat thi pyaas ki.<br/>Main aa raha hoon jao ghar (x2). Barchi na…<br/>Bolay pidar se…<br/><br/>Bolay Hussain baap ko behla rahay hain aap.<br/>Maloom hai ke yaa’n se kahan ja rahay hain aap.<br/>Kehtay ho moo ko pher kar (x2). Barchi na…<br/>Bolay pidar se…<br/><br/>Saansain ukhad rahi hain to maddham hai nabz bhi.<br/>Kartay ho aah hum ko hai taakeed sabr ki.<br/>Kehtay ho thaam ke jigar (x2). Barchi na…<br/>Bolay pidar se…<br/><br/>Akbar pukaray baap se dil ko sambhaliye.<br/>Tooti sina kalejay mein rehnay hi dijiye.<br/>Niklay ga saath mein jigar (x2). Barchi na…<br/>Bolay pidar se…<br/><br/>Mola ne Ya Ali kaha dil ko sambhaal kar.<br/>Phir khud hi ladhkhadha gaye barchi nikaal kar.<br/>Kehta raha jawaa’n pisar (x2). Barchi na…<br/>Bolay pidar se Akbar barchi na…<br/><br/>Rehan saath barchi ke dil bhi nikal padha.<br/>Padhtay rahay Hussain bhi taa der marsiya.<br/>Maa kehti aayi nangay sar (x2) barchi na khenchna.<br/>Bolay pidar se Akbar barchi na…<br/><br/>YouTube Channel of Syed Raza Abbas Zaidi:<br/><a href="https://www.youtube.com/channel/UCo_vF_Hjw4NV0mEixbeRgew">https://www.youtube.com/channel/UCo_vF_Hjw4NV0mEixbeRgew</a><br/><br/>Check out other noha write-ups for Syed Raza Abbas Zaidi:<br/> <a href="https://www.abulhasanlakhani.com/category/noha/syed-raza-abbas-zaidi-noha/">https://www.abulhasanlakhani.com/category/noha/syed-raza-abbas-zaidi-noha/</a> </p>