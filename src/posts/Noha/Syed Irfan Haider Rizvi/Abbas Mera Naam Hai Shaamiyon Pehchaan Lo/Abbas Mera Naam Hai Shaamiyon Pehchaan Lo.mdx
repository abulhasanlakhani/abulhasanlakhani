---
title: Abbas Mera Naam Hai Shaamiyon Pehchaan Lo
slug: abbas-mera-naam-hai-shaamiyon-pehchaan-lo
category: 
- Noha
artist: Syed Irfan Haider Rizvi
date: 2019-08-18T11:50:22
id: 852
---


<p style="font-size:18px">**Abbas mera naam hai. Shaamiyon pehchaan lo. **</p>



<p>Abbas jo aaye darya par.<br/>Maujo’n mein utha ik shor udhar.<br/>Chehray ki jalaalat kehti thi.<br/>Rakh dega ulat kar ye lashkar.</p>



<p>Ya Abbas Ya Abbas.</p>



<p>Abbas ye bolay lashkar se.<br/>Paayi hai shuja’at Haider se.<br/>Main nehar utha le jaaonga.<br/>Ye dars liya hai Khyber se.</p>



<p>Ya Abbas Ya Abbas.</p>



<p>Main Sher-e-Khuda ka hoon beta.<br/>Thokar mein meri hai ye darya.<br/>Hoon baali Sakeena ka saqqa.<br/>Rokay na koi mera rasta.</p>



<p>Ya Abbas Ya Abbas</p>



<p>Abbas mera naam hai.<br/>Shaamiyon pehchaan lo.<br/>Abbas mera naam hai.</p>



<p>Main hoon saqqa-e-haram.<br/>Saqqaayi mera kaam hai.<br/>Ya Abbas Ya Abbas.<br/>Abbas mera…</p>



<p>Fauj ka saalaar hoon. <br/>Azm ki deewaar hoon.<br/>Paikar-e-isaar hoon.<br/>Haidari kirdaar hoon (x2).<br/>Dosh par dee’n ka alam. <br/>Dil mein hai pyaaso’n ka gham.<br/>Ya Abbas Ya Abbas.</p>



<p>Abbas mera…</p>



<p>Badhti fojain rok doon. <br/>Darya ki mojain rok doon.<br/>Main agar hamla karoon.<br/>Dozakh mein sab ko jhonk doon (x2). <br/>Hoon Shehanshah-e-wafa. <br/>Kufr ke sar par kaza.<br/>Ya Abbas Ya Abbas.</p>



<p>Abbas mera…</p>



<p>Ain hai Ain-e-Ali.<br/>Be bahadur baap ki.<br/>Hai Alif ism-e-jalee.<br/>Seen hai Sajjad ki (x2).<br/>Ik dil-e-hassaas hoon.<br/>Is liye Abbas hoon.<br/>Ya Abbas Ya Abbas.</p>



<p>Abbas mera…</p>



<p>Main baraaye Karbala.<br/>Fatima ki hoon duaa.<br/>Hoon alamdaar-e-wafa.<br/>Baap ka parcham mila (x2).<br/>Zaat mein lashkar hoon main.<br/>Saani-e-Haider hoon main.<br/>Ya Abbas Ya Abbas.</p>



<p>Abbas mera…</p>



<p>Jang to ik khel hai.<br/>Mat ulajh Abbas se.<br/>Ye khabar bhi hai tujhe.<br/>Muztarib hoon pyaas se (x2).<br/>Zabt karna hai mujhe.<br/>Mashq bharna hai mujhe.<br/>Ya Abbas Ya Abbas.</p>



<p>Abbas mera…</p>



<p>Al garaz qabza hua.<br/>Nehar par Abbas ka.<br/>Pehlay mashqeeza bhara.<br/>Phir su-e-khaima chala (x2).<br/>Goonjti thi naaraaey.<br/>Abbas-e-Ghazi se faza.<br/>Ya Abbas Ya Abbas.</p>



<p>Abbas mera…</p>



<p>Jhuk gayi Sheh ki kamar.<br/>Jab suni gham ki khabar.<br/>Lashaa-e-Abbas par.<br/>Shabbir pohnchay noha gar (x2).<br/>Kehtay thay bhai zara.<br/>Ik baar phir se do sada.<br/>Ya Abbas Ya Abbas.</p>



<p>Abbas mera…</p>



<p>Rok ab apna qalam.<br/>Ho gaya noha rakam.<br/>Badh chuka hai hadh se gham.<br/>Aankh hai Rehan nam (x2).<br/>Goonjti hai naaraaey.<br/>Abbas se bazm-e-azaa.</p>



<p>Ya Abbas Ya Abbas</p>



<p>Check out other noha’s by Syed Irfan Haider Rizvi:<br/><a href="https://www.abulhasanlakhani.com/category/noha/syed-irfan-haider-rizvi/">https://www.abulhasanlakhani.com/category/noha/syed-irfan-haider-rizvi/</a></p>