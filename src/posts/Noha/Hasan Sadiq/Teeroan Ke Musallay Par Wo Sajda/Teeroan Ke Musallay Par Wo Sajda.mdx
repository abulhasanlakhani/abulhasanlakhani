---
title: Teeroan Ke Musallay Par Wo Sajda
slug: teeroan-ke-musallay-par-wo-sajda
category: 
- Noha
artist: Hasan Sadiq
date: 2019-08-29T22:10:29
id: 871
---


<p>Teeroan ke musallay par wo sajda-e-Shukrana.<br/>Shabbir ne batlaaya (x2). Islaam pe mar Jaana.</p>



<p>Teeroan ke musallay par… (x2)</p>



<p>Kuch is tarha’n laash aayi ik raat ke biyaahe ki (x2).<br/>Afsoos keh maadar ne betay ko na pehchana.</p>



<p>Teeroan ke… (x2)</p>



<p>Socho to musalmaano ye baat koi kam hai (x2).<br/>Ahmad ki nawaasi ka darbaar mein aa Jaana.</p>



<p>Teeroan ke… (x2)</p>



<p>Haider ki shuja’at ka andaaz nazar aaya (x2).<br/>Wo sham-e-ghareebaan mein Zainab ka na ghabrana.</p>



<p>Teeroan ke… (x2)</p>



<p>Mola ki wasiyyat thi Abbas Dilaawar ko (x2).<br/>Talwaar nahi khenchi Aaqa ka kaha maana.</p>



<p>Teeroan ke… (x2)</p>



<p>Ik teer Ali Asghar ki gardan mein laga aa kar (x2).<br/>Masoom ka hans dena aur maut ka ghabraana.</p>



<p>Teeroan ke… (x2)</p>



<p>Barchi Ali Akbar ke seenay se nikal aayi (x2).<br/>Dekha na gaya Sheh se yun dil ka nikal aana.</p>



<p>Teeroan ke… (x2)</p>



<p>Darbar mein logoan se Fizza ne kaha ro kar (x2).<br/>Aati hai Nabi zaadi taazeem ko jhuk jaana.</p>



<p>Teeroan ke… (x2)</p>



<p>Ta hashr rulaaye ga Mola ki tayyari par (x2).<br/>Duldul ki rakaabon se beti ka lipat jaana.</p>



<p>Teeroan ke… (x2)</p>



<p>Mayyat Ali Asghar ki haathon pe utha bolay (x2).<br/>Allah tere aagay hai Shabbir ka nazraana.</p>



<p>Teeroan ke… (x2)</p>



<p>Bhoolay ga zamaanay ko manzar na kabhi Nasir (x2).<br/>Maasoom ki mayyat ko Shabir ka dafnaana.</p>



<p>Teeroan ke… (x2)</p>



<p>Nasir ka ye daawa hai banta hai Hussain aise (x2).<br/>Saanchay mein imaamat ke Quraan ka dhal aana.</p>



<p>Teeroan ke musallay par wo sajda-e-Shukrana (x2).</p>



<p>Check out other nohas from Hasan Sadiq here:<br/><a href="https://www.abulhasanlakhani.com/category/noha/hasan-sadiq/">https://www.abulhasanlakhani.com/category/noha/hasan-sadiq/</a> </p>



<p>Check our Hasan Sadiq’s official Youtube Channel:<br/><a href="https://www.youtube.com/hassansadiqofficial">https://www.youtube.com/hassansadiqofficial</a></p>