---
title: Koi Ghaibat Mein Baitha  Mir Hasan Mir 2008-09
slug: koi-ghaibat-mein-baitha-mir-hasan-mir-2008-09
category: 
- Noha
artist: Mir Hasan Mir
date: 2019-09-21T19:39:26
id: 936
---


<p>Koi ghaibat mein baitha khoon ke aansoo bahata hai (x2).</p>



<p>Usay Zainab ka jab (x2) bazaar jaana yaad aata hai.</p>



<p>Koi Ghaibat mein… (x2)</p>



<p>Koi ghamkhwar ghaibat mein mayassar hi nahi us ko.<br/>So tanhaayi mein har (x2) noha wo khud ko hi sunata hai.</p>



<p>Koi ghaibat mein… (x2)</p>



<p style="text-align:left" class="has-normal-font-size">Unhi galiyo’n mein chal chal kar jahaa’n chalti rahi Zainab (x2).<br/>Nisha’n Zainab ke kadmo’n (x2) ke wo haatho’n se mitata hai.</p>



<p>Koi ghaibat mein… (x2)</p>



<p>Baqiyyay mein sada-e-wa Hussaina goonj uthti hai (x2).<br/>Wo jab bhi qabr-e-Zehra (x2) aa ke seenay se lagata hai.</p>



<p>Koi ghaibat mein… (x2)</p>



<p>Nahi thamtay hain us ki aankh se aansoo kisi surat (x2).<br/>Usay besheer ka (x2) jab muskurana yaad aata hai.</p>



<p>Koi ghaibat mein… (x2)</p>



<p>Pidar ki godh ki khaatir Sakina jab bhi roti hai (x2).<br/>Wo lori baap ke (x2) lehjay mein beti ko sunata hai.</p>



<p>Koi ghaibat mein… (x2)</p>



<p>Khayal aata hai jab bhi parda-e-Zainab ka Mehdi ko (x2).<br/>Kabhi talwaar par (x2) wo haath rakhta hai hathata hai.</p>



<p>Koi ghaibat mein… (x2)</p>



<p>Wo Hujjat hai usi ka kaam hai is dard ko sehna (x2).<br/>Kisi khaaki ke dil mein (x2) kaun ye gham kab samata hai.</p>



<p>Koi ghaibat mein baitha…</p>



<p>Check out other Noha from Mir Hasan Mir:<br/><a href="https://www.abulhasanlakhani.com/category/noha/mir-hasan-mir/">https://www.abulhasanlakhani.com/category/noha/mir-hasan-mir/</a><br/><br/>Mir Hasan Mir’s YouTube channel:<br/><a href="https://www.youtube.com/MirHasanMir">https://www.youtube.com/MirHasanMir</a> </p>