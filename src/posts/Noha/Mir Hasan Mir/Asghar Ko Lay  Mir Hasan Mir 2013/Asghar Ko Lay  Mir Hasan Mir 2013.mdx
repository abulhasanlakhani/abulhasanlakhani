---
title: Asghar Ko Lay  Mir Hasan Mir 2013
slug: asghar-ko-lay-mir-hasan-mir-2013
category: 
- Noha
artist: Mir Hasan Mir
date: 2017-09-29T18:35:10
id: 545
---

<p>Asghar ko lay ke godh mein kehti hai karbala.<br />
Ye wo Ali hai jisko kabhi ghar nahi mila (x2).</p>
<p>1. Chheh maah ke ghareeb musafir ko saump ke.<br />
Kehne lagay Hussain ye qabr-e-sagheer se.<br />
Rakhna zara khayal mere tishnakaam ka.<br />
Ye wo Ali hai jisko…</p>
<p>2. Maadar ye bain karti thi dil mein hai ye kasak.<br />
Sughra tumhari godh se aaghosh-e-qabr tak.<br />
Asghar ko maut ne kahin ruknay nahi diya.<br />
Ye wo Ali hai jisko…</p>
<p>3. Maa sochti thi dhalta hai din ho rahi hai shaam.<br />
Jhoole mein laut aayega shayad wo tishnakaam.<br />
Lekin ghazab hua ke wo jhoola bhi jal gaya.<br />
Ye wo Ali hai jisko…</p>
<p>4. Galiyon mein shehr-e-kufa ki bazaar-e-shaam mein.<br />
Shireen ke ghar kabhi kabhi darbar-e-shaam mein.<br />
Marnay ke baad bhi Ali Asghar safar mein tha.<br />
Ye wo Ali hai jisko…</p>
<p>5. Nannay se sar ko yaas se bas taktay rehtay thay.<br />
Phir khoon rokay Sayyad-e-Sajjad kehte thay.<br />
Main wo Ali hoon jis ka bhara ghar ujad gaya.<br />
Ye wo Ali hai jisko…</p>
<p>6. Jaanay laga watan jo ghareebon ka kaarwaan.<br />
Mud mud ke kehti jaati thi ek khaali godh maa.<br />
Rakhiyo sambhaal kar isay aye arz-e-Nainawa.<br />
Ye wo Ali hai jisko…</p>
<p>7. Dar hai ye phir se koi sina par utha na le.<br />
Lipta hua hai ab bhi woh seenay se baap ke.<br />
Ro ro ke keh rahi hai Takallum ye Karbala.<br />
Ye wo Ali hai jisko…</p>
<p>Asghar Ko Lay</p>
<p> </p>
<p><a href="http://www.abulhasanlakhani.com/tag/mir-hasan-mir/">http://www.abulhasanlakhani.com/tag/mir-hasan-mir/</a></p>