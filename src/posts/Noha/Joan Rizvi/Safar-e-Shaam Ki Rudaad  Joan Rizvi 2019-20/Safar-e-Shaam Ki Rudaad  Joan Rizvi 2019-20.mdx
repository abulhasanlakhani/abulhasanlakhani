---
title: Safar-e-Shaam Ki Rudaad  Joan Rizvi 2019-20
slug: safar-e-shaam-ki-rudaad-joan-rizvi
category: 
- Noha
artist: Joan Rizvi
date: 2019-09-28T19:25:08
id: 967
---


<h3>Safar-e-Shaam Ki Rudaad</h3>



<p>Safar-e-shaam ki rudaad sunaoon kaisay (x2).<br/>Khoon rota hai kalam (x2) aur batao’n kaisay.</p>



<p>Safar-e-shaam ki… (x2)</p>



<p>Maut achi thi ye Abid ne kaha khoo’n ro kar (x2).<br/>Saath saadat ke baazaro’n mein jaaon kaisay.<br/>Khoon rota hai kalam aur batao’n kaisay.</p>



<p>Safar-e-shaam ki… (x2) </p>



<p>Sar barehna hai phuppi aur behan saath meray (x2).<br/>Chaadar-e-waaris-e-tat’heer udaaon kaisay.<br/>Khoon rota hai kalam aur batao’n kaisay. </p>



<p>Safar-e-shaam ki… (x2)</p>



<p>Koi patthar liyay aata hai koi teer-o-tabar (x2).<br/>Hath hain meray bandhay haaye bachaao’n kaisay.<br/>Khoon rota hai kalam aur batao’n kaisay. </p>



<p>Safar-e-shaam ki… (x2)</p>



<p>Apnay gham bhool gayee’n Zainab-o-Kulsoom magar (x2).<br/>Sochti theen ke Sakina ko bachaao’n kaisay.<br/>Khoon rota hai kalam aur batao’n kaisay. </p>



<p>Safar-e-shaam ki… (x2)</p>



<p>Sar-e-mazloom nahi badhta Sakina gumm hai (x2).<br/>Is bayabaa’n mein usay dhoond ke laaon kaisay.<br/>Khoon rota hai kalam aur batao’n kaisay. </p>



<p>Safar-e-shaam ki… (x2)</p>



<p>Sar barehna hai pas-e-pusht bandhay haath meray (x2).<br/>Aur darbaar-e-yazeedi hai main jaao’n kaisay.<br/>Khoon rota hai kalam aur batao’n kaisay. </p>



<p>Safar-e-shaam ki… (x2)</p>



<p>Maa isi shehar ki shehzadi hua karti thi (x2).<br/>Qaidi ban kar main usi shehar mein jaao’n kaisay.<br/>Khoon rota hai kalam aur batao’n kaisay. </p>



<p>Safar-e-shaam ki… (x2)</p>



<p>Jab Sakina ko kaneezi mein tha maanga us dam (x2).<br/>Guzri Sajjad pe kya Joan bataao’n kaisay.</p>



<p>Safar-e-shaam ki rudaad sunaoon kaisay (x2).</p>



<p>Check out other kalaams from Joan Rizvi:<br/><a href="https://www.abulhasanlakhani.com/category/noha/joan-rizvi/">https://www.abulhasanlakhani.com/category/noha/joan-rizvi/</a></p>



<p>Joan Rizvi’s YouTube channel:<br/><a href="https://www.youtube.com/JoanRizviOfficial">https://www.youtube.com/JoanRizviOfficial</a></p>



<p> </p>