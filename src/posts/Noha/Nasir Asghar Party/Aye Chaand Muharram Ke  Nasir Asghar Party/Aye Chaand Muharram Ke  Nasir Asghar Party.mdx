---
title: Aye Chaand Muharram Ke  Nasir Asghar Party
slug: aye-chaand-muharram-ke-nasir-asghar-party
category: 
- Noha
artist: Nasir Asghar Party
date: 2016-10-02T22:25:43
id: 385
---

<p>Aye chaand muharram ke tu badli mein chala ja (x4).<br />
Tujhe dekh ke marjaaye na (x2) bemaar hai Sughra.<br />
Aye chaand (x2).</p>
<p>1. Ghar Zehra ka lutnay ki khabar tu ne sunaayi.<br />
Tujhe dekh ke roti hai moharram mein Khudayi.<br />
Chauda sau baras beetay (x2) sab kartay hain shikwa.<br />
Aye chaand (x2).</p>
<p>2. Milnay ke liye bhai ko bechain badi hai.<br />
Kab se Ali Akbar ki ye rahoan main khadi hai.<br />
Bichdi hai ye muddat se (x2) isay tu na nazar aa.<br />
Aye Chaand (x2).</p>
<p>3. Viraan gharoan mein na isay neend hai aati.<br />
Akbar ki judaayi hai isay khoon rulati.<br />
Kadmon ke nishan dhamp ke (x2) bethi hai sar-e-raah.<br />
Aye Chaand (x2).</p>
<p>4. Gin gin ke jo Sughra ne ye din hain guzaray.<br />
Zinda hai to Akbar ke wadoan ke saharay.<br />
Din raat tadapti hai (x2) isay aur na tadpa.<br />
Aye Chaand (x2).</p>
<p>5. Bhayya ki judayi mein pareshan hai rehti.<br />
Har roz ye nana ko ro ro ke hai kehti.<br />
Akbar na mila nana (x2) main marjaungi tanha.<br />
Aye Chaand (x2).</p>
<p>6. Waada jo kiya behan ko seenay se laga ke.<br />
Main shadi karunga to tere paas hi aakay.<br />
Mai saat moharram ko (x2) lautunga na ghabra.<br />
Aye Chaand (x2).</p>
<p>7. Ronay nahi detay mujhay raaton ko musalman.<br />
Bemaari se be haal hoon kuch roz ki mehmaan.<br />
Har simt se hai mujh ko (x2) ab maut ne ghera.<br />
Aye Chaand (x2).</p>
<p>8. Behnoan ka to bhaiyon se rishta hi ajab hai.<br />
Tum bhool gaye mujh ko ye kaisa ghazab hai.<br />
Is aas pe zinda hoon (x2) dekhun tera sehra.<br />
Aye Chaand (x2).</p>
<p>8. Sughra ke naseebon mein to rona hi likha hai.<br />
Sardaar Masooma ko mili kaisi saza hai.<br />
Khat aaya na Akbar ka (x2) roti rahi Sughra.<br />
Aye Chaand (x2).</p>
<p>Tujhe dekh ke marjaaye na (x2) bemaar hai Sughra.<br />
Aye chaand muharram ke tu badli mein chala ja (x2).</p>