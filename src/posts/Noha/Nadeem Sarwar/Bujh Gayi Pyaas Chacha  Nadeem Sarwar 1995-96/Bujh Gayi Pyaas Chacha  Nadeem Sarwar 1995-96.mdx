---
title: Bujh Gayi Pyaas Chacha  Nadeem Sarwar 1995-96
slug: bujh-gayi-pyaas-chacha-nadeem-sarwar-1995-96
category: 
- Noha
artist: Nadeem Sarwar
date: 2019-09-28T14:37:53
id: 959
---


<p>Bujh gayi pyaas chacha (x2) laut ke ghar mein aao (x2).<br/>Poori kardo ye dua (x2) laut ke ghar mein aao (x2).</p>



<p>Bujh gayi pyaas chacha laut ke ghar mein aao.</p>



<p>Jaanti hoon ke katay aap ke baazu ran mein.<br/>Aap ke baad bacha kya hai meray daaman mein.<br/>Kuch nahi karti gila laut ke ghar may aao.<br/>Bujh gayi pyaas…</p>



<p>Hotay jaatay hain bohat shaam ke gehray saaye.<br/>Koi bhi ghar mein nahi kaun mujhay behlaaye.<br/>Tum ko deti hoon sada laut ke ghar mein aao.<br/>Bujh gayi pyaas…</p>



<p>Mujh ko maloom na tha duur watan se aa kar.<br/>Aap so jaayenge darya pe alam lehra kar.<br/>Lo chacha din bhi dhala laut ke ghar mein aao.<br/>Bujh gayi pyaas…</p>



<p>Aye chacha dekhiye chinti hai phuppi ki chaadar.<br/>Bhai Sajjad ka khencha hai laee’n ne bistar.<br/>Kya nahi tum ko pata laut ke ghar mein aao.<br/>Bujh gayi pyaas…</p>



<p>Maa ye kehti hai ke hum qaid bhi hongay ammu.<br/>Chin gayi baaliya’n khaaye hai tamachay ammu.<br/>Dekho daaman bhi jala laut ke ghar mein aao.<br/>Bujh gayi pyaas…</p>



<p>Nannay jhoolay mein kabhi godh mein maadar ki kabhi.<br/>Dekhti hoon ke mehak paaon kahin Asghar ki.<br/>Saath Asghar ke chacha laut ke ghar mein aao.<br/>Bujh gayi pyaas…</p>



<p>Ro ke Zainab ne kaha baali Sakina meri.<br/>Be chacha aur be padar hona hai kismat teri.<br/>Kis ko deti hai sadaa laut ke ghar mein aao.<br/>Bujh gayi pyaas…</p>



<p>Sham se aaj bhi zaayir jo koi aata hai.<br/>Saath Rehan wo paighaam yehi laata hai.<br/>Main hoon zindan mein chacha laut ke ghar mein aao.<br/>Bujh gayi pyaas chacha (x2) laut ke ghar mein aao (x2).</p>



<p>Bujh gayi pyaas chacha (x3)</p>



<p>Check out other Noha from Syed Nadeem Raza Sarwar:<br/><a href="https://www.abulhasanlakhani.com/category/noha/nadeem-sarwar/">https://www.abulhasanlakhani.com/category/noha/nadeem-sarwar/</a></p>



<p>Nadeem Sarwar’s YouTube channel:<br/><a href="https://www.youtube.com/user/syednadeemsarwar">https://www.youtube.com/user/syednadeemsarwar</a></p>