---
title: Umm-e-Laila Sambhaal Zainab Ko
slug: umm-e-laila-sambhaal-zainab-ko
category:
 - Mir Hasan Mir
date: 2019-07-31T21:51:58
id: 802
---


<p>Umm-e-Laila sambhaal Zainab ko</p>



<p>Ghareeb e Zehra pa. Kya waqt hai ghareebi ka.<br/>Garebaa’n chaak hai baalon mein khaak e karbobala.<br/>Talaash kartay hain rasta nazar nahi aata<br/>Ye haal dekh ke hanstay hain sheh pa ahl e jafa.<br/>Bahan ki kaandhon pa kull kaayinaat laatay hain.<br/>Kadam kadam pa ye awaaz detay jaatay hain.</p>



<p>Umm-e-Laila sambhaal Zainab Ko (x2).<br/>La raha hoon main laasha-e-Akbar.<br/>Umm-e-Laila sambhaal Zainab ko.</p>



<p>La raha hoon main laasha e Akbar.<br/>Umm-e-Laila… </p>



<p>Bolay hongay Hussain ye ro kar.<br/>Umm-e-Laila sambhaal Zainab ko.<br/>La raha hoon…</p>



<p>Nojawaa’n laash hai zaeefi hai.<br/>Meri nazron se dekh manzar ko.<br/>Kaisay hamsheer ko sambhaloonga.<br/>Main sambhalay huay hoon Akbar ko.<br/>Tera ehsaan hoga ye mujh par.<br/>Umm-e-Laila…<br/>La raha hoon…</p>



<p>Is ke seenay se le ke naam-e-Ali.<br/>Main ne barchi abhi nikaali hai.<br/>Imtihaa’n de chuki meri ghurbat.<br/>Ab teri be kasi ki baari hai.<br/>Tu bhi is waqt Ya Ali keh kar.<br/>Umm-e-Laila…<br/>La raha hoon…</p>



<p>Do nageenay thay is ki jholi mein.<br/>Dono Akbar pe kar diye sadqa.<br/>Sabr aisa ke apnay beto’n par.<br/>Main ne rotay isay nahi dekha.<br/>Hai magar ab ye lasha-e-Akbar.<br/>Umm-e-Laila…<br/>La raha hoon…</p>



<p>Rok rakha hai apnay ashko’n ko.<br/>Sab se chup chup ke aahain bharti hai.<br/>Main samajhta hoon maadar-e-Akbar.<br/>Teri mamta pe jo guzarti hai.<br/>Rakh ke apnay kalejay par pathar.<br/>Umm-e-Laila…<br/>La raha hoon…</p>



<p>Aisay laash-e-jawaa’n uthaaye hoon.<br/>Aediaan khat banaati aati hain.<br/>In nishaano ko peechay peechay mere.<br/>Amma Zehra mitaati aati hain.<br/>Us ki nazrain na dekhain ye manzar.<br/>Umm-e-Laila…<br/>La raha hoon… </p>



<p>Aye Takallum wo shaam-o-Kufa ka<br/>Teh hua hoga is tarhan se safar.<br/>Amma Zainab sambhaalna maa ko.<br/>Kehtay hongay sina se ye Akbar.<br/>Aur hoga Hussain ke lab par.<br/>Umm-e-Laila…<br/>La raha hoon… </p>



<p> Umm-e-Laila…<br/>La raha hoon… </p>



<p>Check out other nohas of Mir Hasan Mir:<br/><a href="https://www.abulhasanlakhani.com/category/noha/mir-hasan-mir/">https://www.abulhasanlakhani.com/category/noha/mir-hasan-mir/</a> <br/><br/>Mir Hasan Mir’s YouTube Channel:<br/><a href="https://www.youtube.com/MirHasanMir">https://www.youtube.com/MirHasanMir</a><br/></p>