---
title: Abbas Kahan Ho – Ali Raza Rizvi
slug: abbas-kahan-ho-ali-raza-rizvi
category:
 - Ali Raza Rizvi
date: 2017-09-29T19:38:51
id: 548
---

<p>Kehtay thay shah-e-deen. Mere Abbas Kahan Ho.<br />
Abbas Kahan Ho (x2).</p>
<p>1. Tanhan hoon khada dasht-e-bala mein baraadar.<br />
Dekho zara aa kar (x2).<br />
Paala jinhain naazon se. Sotay hain kahan woh.<br />
Abbas Kahan… (x2)</p>
<p>2. Dikhta nahi ab aankhon se har su hai andhera.<br />
Dam rukta hai mera (x2).<br />
Deta hai sadayain Ali Akbar mera mujh ko.<br />
Abbas Kahan… (x2).</p>
<p>3. Seenay mein jawan laal ke barchi ki ani hai.<br />
Tharrati zameen hai (x2).<br />
Uljha hua barchi mein na Akbar ka jigar ho.<br />
Abbas Kahan…(x2).</p>
<p>4. Seenay se sina khench ke Akbar ke sirhaanay.<br />
Is dasht-e-bala mein (x2).<br />
Takta hoon basad yaas se dam todtay us ko.<br />
Abbas Kahan…(x2)</p>
<p>5. Haathon pe ugalta hai lahoo Asghar-e-besheer.<br />
Gardan pe laga teer (x2).<br />
Kya keh ke tasalli doon main dar pe khadi maa ko.<br />
Abbas Kahan… (x2).</p>
<p>6. Chalti thi siyaah aandhiyan. Khoon bikhra tha har soo.<br />
Jab khol ke gaysu (x2).<br />
Aik laash-e-bureeda pe ye maa kehti thi ro ro.<br />
Abbas Kahan… (x2).</p>
<p> </p>