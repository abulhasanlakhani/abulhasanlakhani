---
title: Faslon Ko Takalluf  Qari Waheed Zafar Qasmi
slug: faslon-ko-takalluf-qari-waheed-zafar-qasmi
category: 
- Naat-e-Rasool (S.A.W.W)
artist: Qari Waheed Zafar Qasmi
date: 2016-05-25T00:06:04
id: 178
---


<p>Faslon ko takalluf hai hum se agar.<br/>Hum bhi be bas nahin be sahara nahi.<br/>Khud unhi ko pukarenge hum duur se.<br/>Raaste mein agar paaon thak jaayenge.</p>



<p>Hum Madinay mein tanha nikal jaayenge.<br/>Aur galiyoan mein kasdan bhatak jaayenge.</p>



<p>Hum wahan ja ke wapas nahin aayenge.<br/>Dhoondte dhoondte log thak jaayenge.</p>



<p>Jaise hi sabz Gumbad nazar aayega.<br/>Bandagi ka kareena badal jaayega.</p>



<p>Sar jhukaane ki fursat milay gi kisey.<br/>Khud hi palkoan se sajday tapak jaayenge.</p>



<p>Naam-e-Aaqa jahan bhi liya jaayega.<br/>Zikr un ka jahan bhi kiya jaayega.</p>



<p>Noor hi noor seenoan mein bhar jaayega.<br/>Saari mehfil mein jalway lapak jaayenge.</p>



<p>Aye Madinay ke zaayir Khuda ke liye.<br/>Dastaan-e-safar mujh ko yoon mat suna.</p>



<p>Baat badh jaayegi dil tadap jaayega.<br/>Meray mohtat aansoo chalak jaayenge.</p>



<p>Un ki chashm-e-karam ko hai is ki khabar.<br/>Kis musafir ko hai kitna shauk-e-safar.</p>



<p>Hum ko Iqbal jab bhi ijaazat mili.<br/>Hum bhi Aaqa ke darbar tak jaayenge.</p>



<p>Faslon ko takalluf hai hum se agar.<br/>Hum bhi be bas nahin be sahara nahi.<br/>Khud unhi ko pukarenge hum duur se.<br/>Raaste mein agar paaon thak jaayenge .</p>



<p>Check out other Naat Sharifs by Qari Waheed Zafar Qasmi Sahab:<br/><a href="https://www.abulhasanlakhani.com/category/naat-e-rasool/qari-waheed-zafar-qasmi/">https://www.abulhasanlakhani.com/category/naat-e-rasool/qari-waheed-zafar-qasmi/</a></p>



<p>Some more information about the reciter:<br/><a href="https://en.wikipedia.org/wiki/Waheed_Zafar_Qasmi">https://en.wikipedia.org/wiki/Waheed_Zafar_Qasmi</a></p>