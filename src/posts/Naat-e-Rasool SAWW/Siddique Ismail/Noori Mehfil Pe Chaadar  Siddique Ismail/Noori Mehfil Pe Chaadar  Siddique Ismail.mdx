---
title: Noori Mehfil Pe Chaadar  Siddique Ismail
slug: noori-mehfil-pe-chaadar-siddique-ismail
category: 
- Naat-e-Rasool (S.A.W.W)
artist: Siddique Ismail
date: 2016-06-01T19:44:49
id: 191
---

<p>Noori Mehfil Pe Chaadar Tani Noor Ki. (x2)<br />
Noor Phaila Hua Aaj Ki Raat Hai.</p>
<p>Chandni Main Hain Doobe Huay Do Jahaa’n. (x2)<br />
Kaun Jalwa Numa Aaj Ki Raat Hai. (x2)</p>
<p>Farsh Par Dhoom Hai Arsh Par Dhoom Hai. (x2)<br />
Bad Naseebi Hai Us Ki Jo Mehroom Hai.<br />
Phir Milay Gi Ye Shab Kis Ko Maloom Hai. (x2)<br />
Aam Lutf-e-Khuda Aaj Ki Raat Hai.</p>
<p>Abr-e-Rehmat Hai Mehfil Pe Chhaaye Huay. (x2)<br />
Aasmaa’n Se Malaa’ik Hain Aaye Huay.<br />
Khud Muhammad Hain Tashreef Laaye Huay.<br />
Kaisi Ronak Fizaa’n Aaj Ki Raat Hai.</p>
<p>Khoob Honay Do Ashkoan Ki Barsaat Ko.<br />
Do Salami Muhammad Ki Baraat Ko.<br />
Choom Lo Choom Lo Aaj Ki Raat Ko. (x2)<br />
Shab Kadar Ke Gumaa’n Aaj Ki Raat Hai. (x2)</p>
<p>Maang lo Maang lo Chashm-e-Tar Maang lo. (x2)<br />
Dard-e-Dil Aur Husn-e-Nazar Maang lo.<br />
Kamli Waale Ki Nagri Main Ghar Maang lo. (x2)<br />
Maangne Ka Maza Aaj Ki Raat Hai.</p>
<p>Chandni Main Hain Doobe Huay Do Jahaa’n.<br />
Kaun Jalwa Numa Aaj Ki Raat Hai.</p>
<p>Mominoan Aaj Ganj-e-Sakha Loot Lo. (x2)<br />
Loot Lo Aye Marizoan Shifa Loot Lo.<br />
Aasiyon Rehmat-e-Mustafa Loot Lo. (x2)<br />
Baab-e-Rehmat Khula Aaj Ki Raat Hai.</p>
<p>Waqt Laaye Khuda Sab Madinay Chalain. (x2)<br />
Loot Ne Rehmatoan Ke Khazeene Chalain.<br />
Sab Ki Manzil Ki Jaanib Safeenay Chalain.<br />
Meri Saeem Dua Aaj Ki Raat Hai.</p>
<p>Noori Mehfil Pe Chaadar Tani Noor Ki. (x2)<br />
Noor Phaila Hua Aaj Ki Raat Hai.</p>