---
title: Zainab Galay Ko Choom Le Bhayya To Jaaiyye
slug: zainab-galay-ko-choom-le-bhayya-to-jaaiyye
category:
 - Mir Hasan Mir
date: 2019-08-04T16:44:40
id: 810
---


<p style="font-size:18px">Rukhsat ko aaye khaimay mein jab shaah-e-Karbala.<br/>To bint-e-Ali ne jod ke haathon ko di sada.<br/>Zainab galay ko choom le bhayya to jaaiyye (x2).</p>



<p style="font-size:18px">Zainab galay ko choom le bhayya to jaaiyye.<br/>So jaaye thodi dair Sakina to jaaiyye.<br/>Zainab Galay… So jaaye thodi dair…</p>



<p style="font-size:18px">Amma kahengi dekh ke chehra lahu bhara.<br/>Zainab ne kya khayaal nahi rakha bhai ka (x2).<br/>Chaadar se saaf kar loon jo chehra to jaaiyye.<br/>So jaaye thodi dair Sakina to jaaiyye.<br/>Zainab galay… So jaaye thodi dair…</p>



<p style="font-size:18px">Zainab ghareeb ho gayi kuch bhi nahi bacha.<br/>Laashay utha ke Aun-o-Muhammad ke main zara (x2).<br/>Ik baar phir utaar loon sadqa to jaaiyye.<br/>So jaaye thodi dair Sakina to jaaiyye.<br/>Zainab galay… So jaaye thodi dair… </p>



<p style="font-size:18px">Jaanay na deti barchiyon walon mein main kabhi.<br/>Wo maa hain aur  kaneez hoon bhayya main aap ki.<br/>Ran mein bula rahi hain jo Zehra to jaaiyye.<br/>So jaaye thodi dair Sakina to jaaiyye.<br/>Zainab galay… So jaaye thodi dair…  </p>



<p style="font-size:18px">Rokoongi phir na aap ko wada raha mera.<br/>Nazdeek hai yahan se najaf Shaah-e-Karbala (x2).<br/>Aa jaayein mere pass jo Baaba to jaaiyye.<br/>So jaaye thodi dair Sakina to jaaiyye.<br/>Zainab galay… So jaaye thodi dair… </p>



<p style="font-size:18px">Lagta hai ran mein aap ka karta hai intizaar.<br/>Lehra raha hai haath mein khanjar wo baar baar.<br/>Bhayya badal le shimr iraada to jaaiyye.<br/>So jaaye thodi dair Sakina to jaaiyye.<br/>Zainab galay… So jaaye thodi dair… </p>



<p style="font-size:18px">Karni hai jang aakhri bhayya behan nisaar.<br/>Khoo’n beh raha hai kaisay chalayaingay Zulfiqaar (x2).<br/>Baazu ka zakhm baandh de behna to jaaiyye.<br/>So jaaye thodi dair Sakina to jaaiyye.<br/>Zainab galay… So jaaye thodi dair…</p>



<p style="font-size:18px">Zindaa’n mein hum jo qabr-e-Sakina banayaingay.<br/>Kya aap le ke Ghazi ko us waqt aayaingay (x2).<br/>Kar lijiyye behan se ye waada to jaaiyye.<br/>So jaaye thodi dair Sakina to jaaiyye.<br/>Zainab galay… So jaaye thodi dair…</p>



<p style="font-size:18px">Kaisay bayaa’n ho Mir Takallum wo be kasi.<br/>Ye keh ke bint-e-Fatima khamosh ho gayi.<br/>Waaday mein dair hoti hai acha to jaaiyye.<br/>So jaaye thodi dair Sakina to jaaiyye.<br/></p>



<p style="font-size:18px">Zainab galay ko choom le bhayya to jaaiyye<br/>So jaaye thodi dair Sakina to jaaiyye.<br/>So jaaye thodi dair Sakina to jaaiyye. </p>



<p>Check out other Noha from Mir Hasan Mir:<br/><a href="https://www.abulhasanlakhani.com/category/noha/mir-hasan-mir/">https://www.abulhasanlakhani.com/category/noha/mir-hasan-mir/</a> <br/><br/>Mir Hasan Mir’s YouTube channel:<br/><a href="https://www.youtube.com/MirHasanMir">https://www.youtube.com/MirHasanMir</a></p>