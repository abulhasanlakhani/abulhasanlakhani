---
title: Naam Shakl Aur Seerat – Sibt-e-Jafar
slug: naam-shakl-aur-seerat-sibt-e-jafar
category:
 - Sibt-e-Jafar
date: 2016-08-01T00:06:39
id: 314
---

<p>Naam shakl aur seerat sab hi Murtaza ki hai.<br />
Noor kibriya ka hai khaak hai na khaaki hai.</p>
<p>Naam hai Ali in ka sab pukartay hain Reza. (x2)<br />
Baat in ki jo bhi hai saari Mustafa ki hai. (x2)</p>
<p>1. Tujh ko aal-o-Qura’an ki maarifat nahi mamoon. (x2)<br />
Do jaha’n ki har naimat shah-e-do sara ki hai. (x2)</p>
<p>2. Taaj-o-takht-e-Abbasi aur arab ajam hain kya. (x2)<br />
Kaayinaat hi saari jab Ali Reza ki hai. (x2)</p>
<p>3. Dair to lagi hogi mostarad hui na kabhi. (x2)<br />
Aap ke waseelay se jab kabhi dua ki hai. (x2)</p>
<p>4. Hum pohanch ke Mashhad mein aur kya dua kartay. (x2)<br />
Manqibat ki surat mein arz-e-modda’aa ki hai. (x2)</p>
<p>5. Mubtila-e-hirs-o-hawas aur na khaayif-e-mehshar. (x2)<br />
Hum pa khaas nazr-e-karam Bibi Fatima ki hai. (x2)</p>
<p>6. Jis mein baala dasti hai ab bhi Aal-o-Qura’an ki. (x2)<br />
Aik hi wo dunya mein mumlikat Reza ki hai. (x2)</p>
<p>Naam shakl aur seerat sab hi Murtaza ki hai.<br />
Noor kibriya ka hai khaak hai na khaaki hai.</p>