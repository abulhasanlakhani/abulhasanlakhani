---
title: Aaj Bhi Zainab Ki Aati Hai â€“ Mir Hasan Mir
slug: aaj-bhi-zainab-ki-aati-hai-mir-hasan-mir
category:
 - Mir Hasan Mir
date: 2016-10-02T19:37:06
id: 377
---

<p>Aaj bhi Zainab ki aati hai sada bhai Hussain (x2).<br />
Tera chehra teri aankhein bhool kab paayi Hussain.</p>
<p>Aaj bhi Zainab ki aati hai sada bhai Hussain.</p>
<p>1. Chaltay naaqay se giraya khud ko jalti rayt par (x2).<br />
Ghutniyo ke bal main teri laash tak aayi Hussain.</p>
<p>2. Bas main ghabrayi thi khanjar tujh pe chalta dekh kar (x2).<br />
Phir kisi mushkil mein ghir kar main na ghabrayi Hussain.</p>
<p>3. Kaun tha jo marnay waloan mein nahi tha khubaru (x2).<br />
Bhoolnay baithi to kis kis ki na yaad aayi Hussain.</p>
<p>4. Beh rahay thay aankh se aansu teri rukhsat ke waqt.<br />
Phir koi aansu na tapka aankh pathrayi Hussain.</p>
<p>5. Haath mein koozay liye sab aasman taktay rahay (x2).<br />
Abr ne ek boondh pani ki na barsayi Hussain.</p>
<p>6. Duur uftada safar se laut kar maine naved.<br />
Thanda pani jab piya bas teri yaad aayi Hussain (x2).</p>