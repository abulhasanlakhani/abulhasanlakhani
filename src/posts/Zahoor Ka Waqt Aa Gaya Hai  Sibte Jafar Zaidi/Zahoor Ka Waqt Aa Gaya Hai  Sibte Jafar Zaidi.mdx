---
title: Zahoor Ka Waqt Aa Gaya Hai – Sibte Jafar Zaidi
slug: zahoor-ka-waqt-aa-gaya-hai-sibte-jafar-zaidi
category:
 - Sibt-e-Jafar
date: 2016-05-20T13:51:59
id: 151
---

<p>Zahoor ka waqt aa gaya hai Imam se la’ou lagaaye rakhna.<br />
Zahoor ka waqt aa gaya hai Haram pa nazrain jamaaye rakhna.<br />
Zahoor ka waqt aa gaya hai charag-e-ulfat jalaaye rakhna.</p>
<p>Na neend aaye na oongh aaye, rakho har ik par nazar jamaaye.<br />
Dil-o-nazar se ke saamrah se na jaane kis raaste se Aaye.<br />
Zahoor ka waqt aagaya hai har aik rasta sajaaye rakhna.</p>
<p>Na hubb-e-dunya se kuch ilaaqa na ghair se raah-o-rasm rakhna.<br />
Tumhari daulat hai ilm-o-taqwa, karega dajjaal is pe hamla.<br />
Zahoor ka waqt aagaya hai tum apni poonji bachaaye rakhna.</p>
<p>Yahin kahin aas paas hoga, woh aaney waala tha aa chuka hai.<br />
Hawaari Eissa ke saath honge, mawaali Maula ke saath honge.<br />
Zahoor ka waqt aagaya hai, mawaaliyoan se banaaye rakhna.</p>
<p>Hai intiqaam-e-Hussain baaqi, wo aaney waala hisaab lega.<br />
Aqeeda apna durust rakhna, jo unki nusrat ki hai tamanna.<br />
Zahoor ka waqt aagaya hai, amal ko bhi Aazmaaye rakhna.</p>
<p>Siwaaye chand ik zahoor ki sab alaamatein poori ho chuki hain.<br />
Baseerat-o-Ma’arifat tumhari adu-e-haq ko khatak rahi hain.<br />
Zahoor ka waqt aagaya hai dil-o-nazar ko bachaaye rakhna.</p>
<p>Naye naye nagmaha-e-ulfat jo roz keh keh ke la rahe ho.<br />
Pa-e-Ziyarat jo Sibt-e-Jafar Imam ke dar par aa paday ho.<br />
Zahoor ka waqt aagaya hai tum apna bistar lagaaye rakhna.</p>