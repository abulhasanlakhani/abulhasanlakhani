---
title: Hum Ko Maloom Hai Wafa Kya Hai
slug: hum-ko-maloom-hai-wafa-kya-hai
category:
 - Shadman Raza
date: 2016-05-09T23:07:59
id: 67
---

<p>Hum To Abbas Ke Sana Gar Hain, Hum Ko Maloom Hai Wafa Kya Hai<br />
Khak Paaye Janab-e-Qambar Hain, Hum Ko Maloom Hai Wafa Kya Hai</p>
<p>In Ki Mad’ha Saraayi Mushkil Hai, In Ke Dar Ki Gadayi Mushkil Hai<br />
Zikar-e-Abbas Ki Hadain Kya Hain, In Hadoan Tak Rasaayi Mushkil Hai<br />
Woh Sakhawat Ka Ek Samandar Hai, Hum Ko Maloom…</p>
<p><!--more--></p>
<p>Hum Mawaddat Ka Noor Rakhtay Hain, Zindagi Ka Sha’oor Rakhtay Hain<br />
Aa gahi Ki Zakat Letay Hain, Hum Najasat Ko Duur Rakhtay Hain<br />
Hain Gada gar Magar Tawangar Hain, Hum Ko Maloom…</p>
<p>Jab Sakhawat Ki Baat Hoti Hai, Lab Pe Ghazi Ka Naam Aata Hai<br />
Woh Alamdaar Murtaza Ka Pisar, Har Museebat Mein Kaam Aata Hai<br />
Woh sakhawat me misl-e-Haider hai, Hum ko maloom…</p>
<p>Aal-e-Ahmed ko jo bashar samjay, Aise logoan ka aytibaar nahin<br />
Zikre aal-e-Nabi ke saudaayi, Aal-e-Ahmed ke gham ghusaar nahin<br />
Log ye dushman-e-Payambar hai, Hum ko maloom…</p>
<p>Buhgs-e-Haider hai maut ki pat jhar, Ishq-e-Haider hayaat ka mausam<br />
Ashq-e-gham hai sha’oor ka saavan, Aur Muharram najaat ka mausam<br />
Ye jo aansoon hain laal-o-gauhar hain, Hum ko maloom…</p>
<p>Hashr ke roz ye kahainge Nabi, In mohibboan ka ehteraam karo<br />
Pursadaar-e-Hussain aaye hain, Ae farishtoan utho salaam karo<br />
In ki zaamin Nabi ki dukhtar hain, Hum ko maloom…</p>
<p>Aye muhib ahl-e-dil se ye kahiye, Ashq-e-gham mo’tabir hawaala hai<br />
Aye rafiqoan nigaah-e-Zehra main, Sinaa zan ka mukaam aala hai<br />
Ye azaadar haq ka payqar hai, Hum ko maloom…</p>