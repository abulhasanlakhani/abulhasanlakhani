---
title: Ghadeer Phir Ghadeer Hai – Sibt-e-Jafar
slug: ghadeer-phir-ghadeer-hai-sibt-e-jafar
category:
 - Sibt-e-Jafar
date: 2018-08-05T13:36:24
id: 697
---

<p><span style="text-decoration: underline;">**Ghadeer Phir Ghadeer Hai**</span></p>
<p>Hai boriya nasheen to kya ameer phir ameer hai.<br />
Adu hai hukmaraan to kya faqeer phir faqeer hai.<br />
Bohot se din hain eid ke ghadeer phir ghadeer hai.</p>
<p>1. Awaam ho ya hukmaran madad inhi se letay hain.<br />
Ghulam zaada honay ki sanad inhi se letay hain.<br />
Ghulam ho ya ke pisar haqeer phir haqeer hai.</p>
<p>2. Khushi ke din hai fitr azha aur mubahila sabhi.<br />
Jo maasiyyat se paak ho woh roz bhi hai eid hi.<br />
Khushi ke din bohot se hain ghadeer phir ghadeer hai.</p>
<p>3. Ali Nabi ka janasheen hai baab-e-shehr-e-ilm bhi.<br />
Shareek-e-noor-e-Mustafa khawesh aur wasi wali.<br />
Wo sab hai par Nabi nahi wazeer phir wazeer hai.</p>
<p>4. Halaak honay se bachaaya us ne tum ko baar ha.<br />
Agarche tum ne har qadam pa Murtaza ko dukh diya.<br />
Madad ko phir bhi aayega Ameer phir Ameer hai.</p>
<p>5. Jo masnad-e-Rasool par bazahir aa ke bethay hain.<br />
Khalifa ho ke bhi woh mashwara Ali se letay hain.<br />
Hai takht aani jaani sheh musheer phir musheer hai.</p>
<p>6. Tere muamilay mein kar rahay hain jo agar magar.<br />
Nabi ki shahazadi haq nahi mila to ghum na kar.<br />
Khalifa ho gaya to kya faqeer phir faqeer hai.</p>
<p>7. Agarche Hurr ne Sheh ki raah rok kar bura kiya.<br />
Woh raat bhar yazeedi fauj mein agar raha to kya.<br />
Woh haq pa hoga subh-o-dum zameer phir zameer hai.</p>
<p>8. Farog-e-maqsad-e-Hussain aaj bhi hai us ka kaam.<br />
Woh Muslim-e-ghareeb woh safeer-e-Sayyad-ul-anaam.<br />
Shaheed ho gaya magar safeer phir safeer hai.</p>
<p>9. Wo shaah-e-ins-o-jaa’n malaaeka ka bhi imam hai.<br />
Usi ka Sibt-e-Jafar-e-haqeer bhi ghulaam hai<br />
Ghulam sab baday sahi haqeer phir haqeer hai.</p>
<p> </p>
<p>For more kalaams from Shaheed Sibt-e-Jafar Zaidi, check out <a href="http://www.abulhasanlakhani.com/tag/shaheed-sibt-e-jafar/">this</a> link.</p>