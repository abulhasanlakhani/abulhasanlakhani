---
title: Gham-e-Hussain Ka Maksad – Ustad Pyare Khan 2008-09 – Heartbreaking Salaam
slug: gham-e-hussain-ka-maksad-ustad-pyare-khan
category:
 - Ustad Pyare Khan
date: 2017-09-22T20:21:49
id: 529
---


<h3>Gham-e-Hussain Ka Maksad</h3>



<p class="has-normal-font-size">Gham-e-Hussain ka maksad badal nahi sakta (x2).<br/>Khayaam jal gaye paigaam jal nahi sakta.<br/>Gham-e-Hussain ka.</p>



<p class="has-normal-font-size">1. Ye baat bhool gaye dushman-e-Abu Talib (x2).<br/>Rasool kufr ke daaman mein pal nahi sakta.</p>



<p class="has-normal-font-size">2. Hussain zinda hai jab tak zamana baaki hai (x2).<br/>Yazeediat ka shajar phool phal nahi sakta.</p>



<p class="has-normal-font-size">3. Wo jis ki aankh mein aansoo gham-e-Hussain ke hain.<br/>Yaqeen hai aatish-e-dozakh mein jal nahi sakta.</p>



<p class="has-normal-font-size">4. Na Sheh ko subh-e-alam se dara shab-e-aashoor (x2).<br/>Hussain keh dain to suraj nikal nahi sakta.</p>



<p class="has-normal-font-size">5. Nikal to aayega naawuk gulu-e-Asghar se (x2).<br/>Magar Rubab ke dil se nikal nahi sakta.</p>



<p class="has-normal-font-size">Gham-e-Hussain…</p>



<p class="has-normal-font-size">Check out other kalaams by Ustad Pyare Khan on this website:<br/><a href="http://www.abulhasanlakhani.com/tag/ustad-pyare-khan/">http://www.abulhasanlakhani.com/tag/ustad-pyare-khan/</a></p>



<p class="has-normal-font-size">Other kalaams of Ustad Pyare Khan Sahab:<br/><a href="http://www.nohayonline.com/manqebat/PyareKhan.html">http://www.nohayonline.com/manqebat/PyareKhan.html</a></p>