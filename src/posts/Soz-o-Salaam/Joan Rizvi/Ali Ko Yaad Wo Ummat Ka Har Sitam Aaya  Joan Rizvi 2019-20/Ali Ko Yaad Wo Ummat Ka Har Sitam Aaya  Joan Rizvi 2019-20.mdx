---
title: Ali Ko Yaad Wo Ummat Ka Har Sitam Aaya  Joan Rizvi 2019-20
slug: ali-ko-yaad-wo-ummat-ka-joan-rizvi
category: 
- Soz-o-Salaam
artist: Joan Rizvi
date: 2020-05-05T20:46:59
id: 1058
---


<h3>Ali Ko Yaad Wo Ummat Ka</h3>



<p>Haa<br/>Chala jo masjid-e-kufa wo faatah-e-Khyber<br/>To roknay lagi murghabiyaan bhi ro ro kar<br/>Na roko aaj hamein keh ke bahar gayay Haider<br/>Sukoon dil ko nahi be karaar hota hoo’n<br/>Wo zulm haaye jo ummat ke yaad karta hoo’n</p>



<p>Ali ko yaad wo ummat ka har sitam aaya (x2).</p>



<p>Khayaal bint-e-Nabi ka. <br/>Khayaal bint-e-Nabi ka Ali ko jab aaya</p>



<p>Ali ko yaad wo ummat ka har sitam aaya</p>



<p>Nabi ko chor ke shoora ko sab sajaa baithay<br/>Jo takht-o-taaj ki laalach mein sab bhula baithay<br/>Ghadeer mein jisay Mola kaha na yaad aaya</p>



<p>Ali ko yaad wo… (x2)</p>



<p>Galay mein daal ke rassi mujhay jo kheencha tha<br/>Nigaah-e-aas se Zehra ne haaye dekha tha<br/>Batool bhooli na mein bhi kabhi bhula paaya</p>



<p>Ali ko yaad wo… (x2)</p>



<p>Meray salaam ka dena jawaab chor diya<br/>Nabi ke baad musalmaa’n ne moo’n ko modh liya<br/>Shikasta dil se mein Zehra ko ye bata paaya</p>



<p>Wo jalta dar teray pehlu pe jab giraaya tha<br/>Saraapa tera jo deewaar-o-dar mein aaya tha<br/>Shaheed kar diya Mohsin ko kya sitam dhaaya</p>



<p>Ye zarb-o-zakhm Ali ko kahaa’n daraeingay<br/>Wo bayn Zainab-o-Kulsoom ke rulaeingay<br/>Na Zehra tum ho na mera rahay ga ab saaya</p>



<p>Hasan rafeeqo’n se keh do ke laut jaayein zara<br/>Sunay na koi meri betiyo’n ki aah-o-buka<br/>Na waqt shaam-e-ghreeba’n ka hai abhi aaya</p>



<p>Hasan ko sonp ke sab ko kahoonga aye Abbas<br/>Rahay na koi tu rehna meray Hussain ke paas<br/>Ke karbala ke liyey Rabb se hai tujhay paaya</p>



<p>Phir aik Joan jo masjid se thee sadaa aayi<br/>Kasam Khuda ki Ali ne kaha fatah paayi<br/>Khayaal Rizvi yateemo’n ka aakhri aaya</p>



<p>Ali ko yaad wo ummat ka har sitam aaya</p>



<p>Dinay khuda ki kashti laga dhobnay lageee<br/>Tareehk karbala ki taraf dehknay lagi</p>



<p>Check out other Soz o Salaam from Joan Rizvi:<br/><a href="https://www.abulhasanlakhani.com/category/soz-o-salaam/joan-rizvi-soz-o-salaam/" class="rank-math-link"></a><a href="https://www.abulhasanlakhani.com/category/soz-o-salaam/joan-rizvi-soz-o-salaam/" class="rank-math-link">https://www.abulhasanlakhani.com/category/soz-o-salaam/joan-rizvi-soz-o-salaam/</a></p>



<p>Joan Rizvi’s YouTube channel:<br/><a href="https://www.youtube.com/JoanRizviOfficial" class="rank-math-link">https://www.youtube.com/JoanRizviOfficial</a></p>