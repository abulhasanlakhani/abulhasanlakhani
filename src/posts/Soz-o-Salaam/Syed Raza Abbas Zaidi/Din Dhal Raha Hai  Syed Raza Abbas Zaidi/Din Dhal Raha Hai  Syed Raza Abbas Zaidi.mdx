---
title: Din Dhal Raha Hai  Syed Raza Abbas Zaidi
slug: din-dhal-raha-hai-syed-raza-abbas-zaidi
category: 
- Soz-o-Salaam
artist: Syed Raza Abbas Zaidi
date: 2016-11-07T19:14:17
id: 451
---

<p>Din dhal raha hai pyasi Sakina udaas hai (x2).<br />
Mashk-o-Alam ki ab bhi yateemon ko aas hai.</p>
<p>1. Dum ghut raha hai laut ke aa jao ab chacha.<br />
Asghar ko teen roz se paani nahi mila.<br />
Bachay sisak rahay hain kayi din ki pyaas hai (x2).</p>
<p>2. Rahwaar se Sakina ne ro ro ke ye kaha.<br />
Rakhna khayal dasht mein baba Hussain ka.<br />
Is dasht-e-karbala mein yehi meri aas hai (x2).<br />
Din dhal raha…</p>
<p>3. Ye raat ye andhera ye Zehra ki betiyaan.<br />
Maqtal se ik yateema ki aati hai siskiyaan.<br />
Kaano se khoon behta hai chehray pe yaas hai (x2).<br />
Din dhal raha…</p>
<p>4. Ye waaris-e-Rasool hai tujh ko khabar nahi.<br />
Khanjar se qatl jis ko tu karta hai aye layeen.<br />
Dilband-e-Fatima hai ye haq ki asaas hai (x2)<br />
Din dhal raha…</p>
<p>5. Khoo khaar ban mein shaam-e-gareeba bhi aa gayi.<br />
Dil mein tamam shab ye sada goonjti rahi.<br />
Baba tumhari laadli beti udaas hai (x2).<br />
Din dhal raha…</p>
<p>6. Aao mohib namaz-e-mawaddat karain ada.<br />
Imaan ki daleel hai ye gham Hussain ka.<br />
Rota hai jo Hussain pe woh haq shanaas hai (x2).<br />
Din dhal raha…</p>
<p>Mashq-o-Alam ki ab bhi yateemon ko aas hai.</p>