---
title: Kohram Mach Gaya – Mir Hasan Mir 2010-11
slug: kohram-mach-gaya-mir-hasan-mir-2010-11
category:
 - Mir Hasan Mir
date: 2017-09-30T19:45:00
id: 557
---

<p>Kohram Mach Gaya</p>
<p>Alvida Alvida (x2).</p>
<p>Khaimay mein aa ke Shah ne jab alvida kaha.<br />
Kohram mach gaya kohram mach gaya (x2).</p>
<p>Khaimay mein aa ke Shah ne jab alvida kaha.<br />
Kohram mach gaya kohram mach gaya (x2).</p>
<p>1. Tha jis ka intezar woh saa’at kareeb hai.<br />
Din dhal raha hai sham-e-museebat kareeb hai.<br />
Kuch der ki hai baat qayamat kareeb hai.<br />
Zainab ghareeb bhai ki rukhsat kareeb hai.<br />
Ye keh ke maanga maa ka jo kurta sila hua.<br />
Kohram mach…(x2)</p>
<p>2. Kuch duur hatkay khaimay mein bolay Shah-e-Zaman.<br />
Zehmat na ho to baazu badhaao zara behan.<br />
Main bosay loon wahan ke bandhay gi jahan rasand.<br />
Baazu badha ke roti thi hamsheer khasta tan.<br />
Bhai behan ke baazu ko jab choomnay laga.<br />
Kohram mach…(x2)</p>
<p>3. Ye sun ke bint-e-Fatima Zehra tadap gayi.<br />
Boli gala badhaao bas ab jald ya akhi.<br />
Amma ki baat aaj mujhe yaad aa gayi.<br />
Main bosay loon wahan ke chalay gi jahan churi.<br />
Zainab ne badh ke chooma baradar ka jab gala.<br />
Kohram mach…(x2)</p>
<p>4. Beti se phir ye kehnay laga Fatima ka laal.<br />
Rehna phupi ke pass rakhaingi tera khayal.<br />
Gurbat hai tum phupi se na karna koi sawal.<br />
Warna tere padar ko bohat hoyega malal.<br />
Phir sar pe haath rakh ke jo denay lagay dua.<br />
Kohram mach…(x2)</p>
<p>5. Beti ko jab supurd-e-behan kar chukay Imam.<br />
Ro kar behan se kehnay lagay aasman maqaam.<br />
Jaana watan jo qaid se chut kar aye tishnakaam.<br />
Kehna lahad maa ki mera aakhri salaam.<br />
Aaya jo lab pe Fatima Zehra ka tazkira.<br />
Kohram mach…(x2)</p>
<p>6. Abid se phir ye kehnay lagay Shaah-e-Karbala.<br />
Bewaaon aur yateemon ka ab tum ho aasra.<br />
Jo imtehaan mera tha sab main ne de diya.<br />
Aagay tera jihaad hai beemar-e-Karbala.<br />
Beemar beta baap se jis dam juda hua.<br />
Kohram mach…(x2)</p>
<p>7. Khaimay se baahir aayay jo sultaan-e-Karbala.<br />
Sar ko jhukaaye rota tha khud asp-e-bawafa.<br />
Ab kis tarhan sawar ho Zehra ka laadla.<br />
Tanhaayi ke siwa koi yawar nahi bacha.<br />
Jab su-e-nehar dekh ke Ghazi ko di sada.<br />
Kohram mach…(x2)</p>
<p>8. Bhai ko tanha dekh ke Zainab tadap gayi.<br />
Roti hui Hussain ke nazdeek aa gayi.<br />
Aur phir raqaab thaam ke boli aye Shaah-e-Deen.<br />
Lo main sawaar karti hoon Abbas gar nahi.<br />
Waayiz hua sawaar jo Zehra ka laadla.<br />
Kohram mach gaya (x2)</p>
<p><a href="http://www.abulhasanlakhani.com/tag/mir-hasan-mir/">http://www.abulhasanlakhani.com/tag/mir-hasan-mir/</a></p>