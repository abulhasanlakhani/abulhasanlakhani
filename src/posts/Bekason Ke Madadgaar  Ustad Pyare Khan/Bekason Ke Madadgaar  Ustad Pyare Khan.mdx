---
title: Bekason Ke Madadgaar – Ustad Pyare Khan
slug: bekason-ke-madadgaar-ustad-pyare-khan
category:
 - Ustad Pyare Khan
date: 2018-08-28T21:46:26
id: 712
---

<p><span style="text-decoration: underline;">**Bekason ke madadgaar**</span></p>
<p>Fishaar-e-qabr ko aisa nidhaal kar doonga (x2).<br />
Main mushkilon ki tabiyyat bahaal kar doonga.<br />
Ali ke naam ne jurrat to di ke zer-e-lahad.<br />
Main khud farishton pe ulta sawal kar doonga.</p>
<p>Bekason ke madadgaar Mola Ali (x2).<br />
Juz tere koi apna sahara nahi.<br />
Tera dar chorh kar jaayein aakhir kahan.<br />
Gair ka dar jabeen ko gawara nahi.</p>
<p>1. Jo Ali ka nahi woh Nabi ka nahi.<br />
Jo Nabi ka nahi woh Khuda ka nahi.<br />
Aye musalmaan ashaab se pooch le.<br />
Kya ye khum mein Nabi ne pukara nahi.</p>
<p>2. Aaaye kaabay mein jis dum Ali ke kadam.<br />
Moo ke bal gir paday but ye kehtay huay.<br />
Aaiyye aaiyye janasheen-e-Nabi.<br />
Ye tumhara hi ghar hai hamara nahi.</p>
<p>3. Woh to kamzarf hai jo tujhe chorh de.<br />
Warna Mola Ali teri tazeem ko.<br />
Jo palat kar na aayay woh suraj nahi.<br />
Jo na chaukhat ko choomay woh taara nahi.</p>
<p>Bekason ke…<br />
Juz tere…</p>
<p>4. Pehlay tareekh khyber ki padh lijiye.<br />
Phir koi aakhri faisla dijiye.<br />
Ya ye kehna Payambar bhi hain bid’ati.<br />
Ya ye kehna Ali ko pukaara nahi.</p>
<p>5. Kull-e-Imaan tu kull-e-Islaam tu.<br />
Deen ki rag rag mein hai sirf tera lahu.<br />
Jang-e-khyber ho khandaq ke badr-o-ohad.<br />
Kaun si jang mein kufr haara nahi.</p>
<p>6. Janay khandaq mein kaisay musalmaan thay.<br />
Taana-e-kufr chup chaap suntay rahay.<br />
Sab ke pehlu mein talwaar maujood thi.<br />
Amr ka sar kisi ne utaara nahi.</p>
<p>7. Ya to rozay pe bulwa lo Shah-e-Najaf.<br />
Ya ho baali pe mujh ko yahan deedani.<br />
Aa rahi hai har ik saans se ye sada.<br />
Ab judaayi Reza ko gawara nahi.</p>
<p>Bekason ke madadgaar Mola Ali.<br />
Juz tere koi apna sahara nahi.</p>
<p>Tera dar chorh kar jaayein aakhir kahan.<br />
Gair ka dar jabeen ko gawara nahi.</p>
<p> </p>
<p>For all other kalaams from Ustad Pyare Khan click here:<br />
<a href="http://www.abulhasanlakhani.com/tag/ustad-pyare-khan/">http://www.abulhasanlakhani.com/tag/ustad-pyare-khan/</a></p>