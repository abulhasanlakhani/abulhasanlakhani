---
title: Bhai Bhai Pukarti Rahi Main Phir Bhi Khanjar
slug: bhai-bhai-pukarti-rahi-main-phir-bhi-khanjar
category:
 - Mir Hasan Mir
date: 2019-08-25T14:55:08
id: 865
---


<hr class="wp-block-separator"/>



<p class="has-normal-font-size">**Bhai bhai pukarti rahi main**</p>



<p style="font-size:14px">Amma ruka na shimr-e-layeen meray bayn se.<br/>Sattar kadam thi duur ye Zainab Hussain se.</p>



<p style="font-size:14px">Bhai bhai pukarti rahi main phir bhi khanjar nahi ruka amma (x2)<br/>Shimr ne ki phir aisi gustaakhi mujhse dekha nahi gaya amma.<br/>Bhai bhai pukarti rahi main phir bhi khanjar nahi ruka amma (x2).</p>



<p style="font-size:14px">Tum jo zulfai’n sanwaara karti thi un hi zulfon mein haath tha uska.<br/>Jahan bosay diye thay Naana ne usi gardan se khoo’n tapakta tha.<br/>Sar-e-Shabbir yun uthaaye huay shimr Khaimay tak aa gaya amma.<br/>Bhai bhai pukarti…</p>



<p style="font-size:14px">Dekh kar mujh ko bayn kartay huay Shimr har baar muskurata raha.<br/>Meri nazron ke saamnay zaalim waar gin kar churi chalaata raha.<br/>Tera zarbai’n thi kund khanjar tha aur Shabbir ka gala amma.<br/>Bhai bhai pukarti…</p>



<p style="font-size:14px">Charon jaanib se gheir rakha tha tere noor-e-nazar ko lashkar ne.<br/>Teer barsaata tha koi us par koi pathar se maarta tha usay.<br/>Rayt zakhmo’n pe wo giraata raha jis ko pathar nahi mila amma.<br/>Bhai bhai pukarti…</p>



<p style="font-size:14px">Taygh jis dam koi chali us par haaye Abbas keh ke roya tha.<br/>Teer peshani pe laga jis dam haye Asghar zaban pe aaya tha.<br/>Haaye Akbar pukara Bhayya ne jab bhi naiza koi laga amma.<br/>Bhai bhai pukarti…</p>



<p style="font-size:14px">Jab chalaaya tha shimr ne khanjar maine aankhon se apni dekha tha<br/>Haath apnay utha ke pehlu se tu ne sookhay galay pe rakha tha.<br/>Ungliyaan zakhmi ho gayi hongi haath mujhse to na chupa amma.<br/>Bhai bhai pukarti…</p>



<p style="font-size:14px">Kaisi nafrat thi un ke seeno’n mein ye bhi socha na shaam waalon ne.<br/>Deen-e-Islam mein zabeeha tak zibha pyaasay nahi kiye jaatay.<br/>Teen din se Hussain pyaasa hai ye bhi socha nahi gaya amma.<br/>Bhai bhai pukarti…</p>



<p style="font-size:14px">Maa ye Zainab se kehti thi Akbar meri aaghosh mein tha sar uska.<br/>Maine gardan ko kat te dekha tha main ne saanson ko ruktay dekha tha.<br/>Haaye aakhri baar zer-e-khanjar hi main ne Shabbir se suna amma.<br/>Bhai bhai pukarti…</p>



<p class="has-normal-font-size">Check out other Noha from Mir Hasan Mir:<br/><a href="https://www.abulhasanlakhani.com/category/noha/mir-hasan-mir/">https://www.abulhasanlakhani.com/category/noha/mir-hasan-mir/</a></p>



<p class="has-normal-font-size">Mir Hasan Mir’s YouTube channel:<br/><a href="https://www.youtube.com/MirHasanMir">https://www.youtube.com/MirHasanMir</a></p>