---
title: Tujhe Dekhna Hai Wuzu Mera – Ustad Pyare Khan
slug: tujhe-dekhna-hai-wuzu-mera-ustad-pyare-khan
category:
 - Ustad Pyare Khan
date: 2017-04-29T01:08:56
id: 487
---

<p>Tujhe dekhna hai wuzu mera.<br />
Tera ishq meri namaz hai.</p>
<p>Tu hi baksh deta hai shahiyaan.<br />
Tu bada gareeb nawaz hai.</p>
<p>Tujhe dekhna hai wuzu mera.</p>
<p>Tu ibaadaton ka sujood hai.<br />
Tu shahadaton ka kayam hai.<br />
Tu wilayaton ka ruku bhi hai (x2).<br />
Tu hi la ilaah ka raaz hai.</p>
<p>Tu nabi ki pusht pe ho agar.<br />
To namaz-e-haq bhi ruki rahay.<br />
Tu Hussain hai tu Hussain hai.<br />
Tu namaz ki bhi namaz hai.</p>
<p>Tu har aik cheez se be niyaaz.<br />
Sifat-e-Khuda bhi hai be niyaaz.<br />
Tujhe rab kahoon usay rab kahoon.<br />
Main nahi kahoonga ye raaz hai.</p>
<p>Tu nabi ke kaandhay pe ho agar.<br />
To Khuda ki marzi dikhayi de.<br />
Tere haath mein do jahaan hain (x2).<br />
Ke nabi ki zulf-e-daraz hai.</p>
<p>Tu malak ko baksh de baal-o-par.<br />
Tu kisi ko betay ata karay.<br />
Tere bachpanay ki zidon pe bhi.<br />
Parwardigaar ko naaz hai.</p>
<p>Tujhe dekhna hai wuzu mera.</p>
<p>Tere matami tere nohagar.<br />
Do jahaan mein sab se azeem hain.<br />
Tera ziqr karna nagar nagar.<br />
Tere matami ki namaz hai.</p>
<p>Tera banda Majid-e-khush nawa.<br />
Tere dar pe sajda guzaar hai.<br />
Ho kubooliat ki sanad ata.<br />
Tu bada hi banda nawaz hai.</p>
<p>Tujhe dekhna hai wuzu mera…</p>