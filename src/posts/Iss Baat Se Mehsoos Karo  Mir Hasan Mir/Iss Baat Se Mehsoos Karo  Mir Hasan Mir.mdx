---
title: Iss Baat Se Mehsoos Karo – Mir Hasan Mir
slug: iss-baat-se-mehsoos-karo-mir-hasan-mir
category:
 - Mir Hasan Mir
date: 2017-04-18T22:23:30
id: 476
---

<p>Iss baat se mehsoos karo kya hai Sakina.<br />
Abbas ke honton ka qaseeda hai Sakina.</p>
<p>Aaeena-e-Zehra mein jo dekha tera bachpan.<br />
Har aks pukaara ke tu Zehra hai Sakina.</p>
<p>Jo pyaas ke parcham ki Alamdar hai ab tak.<br />
Abbas ki woh pyari Sakina hai Sakina.</p>
<p>Abbas ki nazron se koi padh ke to dekhay.<br />
Ehsaas ki ek Nehj-e-balagha hai Sakina.</p>
<p>Jo Mashq mein bhar sakta hai dunya ke samandar.<br />
Kaunain mein bas woh tera saqqa hai Sakina.</p>
<p>Har umr ke Haider ne jhulaya tera Jhoola.<br />
Yeh aouj faqat tu ne hi paaya hai Sakina.</p>
<p>Daryaaon ke labno ke kalam choom rahay hain.<br />
Maine abhi likha nahi socha hai sakina.</p>
<p>Rehaan ke Surat woh sar afraaz rahega.<br />
Jisne Teri dehleez ko chooma hai Sakina.</p>
<p>Abbas ke honton ka qaseeda hai Sakina.</p>
<p> </p>