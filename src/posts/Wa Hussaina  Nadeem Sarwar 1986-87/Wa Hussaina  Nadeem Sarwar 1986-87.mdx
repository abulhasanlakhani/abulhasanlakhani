---
title: Wa Hussaina – Nadeem Sarwar 1986-87
slug: wa-hussaina-nadeem-sarwar-1986-87
category:
 - Nadeem Sarwar
date: 2017-11-17T20:02:41
id: 605
---

<p>**Wa Hussaina**</p>
<p>Darwaza-e-khaima pe liye haath mein kooza<br />
Abbas ka Shabbir ka wo tak-ti thi rasta.<br />
Behlaati thi dil apna wo de de dilaasa.<br />
Ab shaam hui paani liye aayainge chaacha.<br />
Phir khud hi woh kehnay lagi ghabra ke phuppi se.<br />
Darya se abhi tak mere baba nahi paltay.</p>
<p>Aray gehray huay aashoor ko jab shaam ke saaye.<br />
Kehti thi Sakina koi ye mujh ko bataaye.<br />
Kyun aye phuppi amma mere baba nahi aaye<br />
Baba nahi aaye…</p>
<p>1. Din doob gaya. Wa Hussaina.<br />
Paani na mila. Wa Hussaina.<br />
Sookha hai gala. Wa Hussaina.<br />
Sun kar ye Sakina ka bayaa’n Saani-e-Zehra.<br />
Kehnay lagi darya pe bohat sakht hai pehra<br />
Paani abhi laayainge meri jaan tere baba.</p>
<p>2. Mashkiza liye. Wa Husaina<br />
Darya se chalay. Wa Husaina.<br />
Wo tere liye. Wa Husaina.<br />
Phir kehnay lagi ro ke Sakina phupi jao.<br />
Baba nahi aatay to chacha jaan ko bulao.<br />
Bhayya Ali Akbar hai kahan kuch to batao.</p>
<p>3. Lagta hai mujhe. Wa Husaina.<br />
Sab rooth gaye. Wa Husaina.<br />
Ronay se mere. Wa Husaina<br />
Keh do ke main ab pyaas ka shikwa na karoongi.<br />
Seenay pe bhi sonay ke liye zid na karoongi.<br />
Paani nahi milta na sahi ashk piyoongi.</p>
<p>4. Sun lo ye sada. Wa Husaina.<br />
Laut aao chacha. Wa Husaina.<br />
Tum behr-e-Khuda. Wa Husaina.<br />
Kyun khali pada hai Ali Asghar ke ye jhoola.<br />
Hujray mein nazar aata nahi Qasim-e-Naushah.<br />
Kyun khoon mein dooba hai alam mere chacha ka.</p>
<p>5. Dum ghutnay laga. Wa Husaina.<br />
Seenay mein mera. Wa Husaina.<br />
Do mujhko sada. Wa Husaina.<br />
Chaadar ye lahoo rang tumhari hui kaisay.<br />
Kya gham hai ke aankhon mein nazar aatay hain halkay.<br />
Main ne to tumhain dekha nahi is tarhan rotay.</p>
<p>6. Kya gham hai tumhain. Wa Husaina.<br />
Batlaao hamain. Wa Husaina.<br />
Hum bhi to sunain. Wa Husaina.<br />
Zainab ko bhi aakhir na raha zabt ka yaara.<br />
Sar peet ke kehnay lagi phir Saani-e-Zehra.<br />
Aada ne bharay ghar ko Sakina tere maara.</p>
<p>7. Sab maaray gaye. Wa Husaina.<br />
Paani ke liye. Wa Husaina.<br />
Baba bhi tere. Wa Husaina.<br />
Ab koi nahi aayega ab sabr ki jaa hai.<br />
Maktal mein tere pyaaron ka sar tan se juda hai.<br />
Mardoan mein fakat Sayyad-e-Sajjad bacha hai.</p>
<p>8. Khamosh raho. Wa Husaina.<br />
Ab sabr karo. Wa Husaina.<br />
Bas ashk piyo. Wa Husaina.<br />
Kuch dayr mein jal jaayainge khaimay bhi hamaray.<br />
Chhin jayainge kaanoan se gohar bibi tumharay.<br />
Kaanoan se tere khoon ke bahainge abhi dhaaray.</p>
<p>9. Ye zulm chala. Wa Husaina.<br />
Aye dukhtar-e-maan. Wa Husaina.<br />
Baandainge rasand. Wa Husaina.<br />
Bhadhkay gi abhi aag jalay ga tera daaman.<br />
Sar naizoan pe aur khaak pe tadpainge sabhi tan.<br />
Shabbir ki gurbat pe bohat royega ye ban.</p>
<p>10. Ye baani-e-shar. Wa Husaina.<br />
Le jaayain kidhar. Wa Husaina.<br />
Kis ko hai khabar. Wa Husaina.<br />
Sajjad ke pairoan main bhi zanjeer padaygi.<br />
Ta din teri roti hui humraah chalay gi.<br />
Chaadar na tere aur na mere sar pe rahaygi.</p>
<p>11. Be gor-o-kafan. Wa Husaina.<br />
Dekhay gi bahan. Wa Husaina.<br />
Shabbir ka tan. Wa Husaina.<br />
Rehan Sakina ne suni dard ki takreer.<br />
Boli ke phuppi yun bhi bigad jaati hai takdeer.<br />
Ab kuch na kaho chaltay hain seenay pe mere teer.</p>
<p>Karti thi buka. Wa Husaina.<br />
Aye ahl-e-jafa. Wa Husaina.<br />
Kya zulm kiya. Wa Husaina.<br />
Sun lo ye sada. Wa Hussaina.<br />
Haaye laut aao chacha. Wa Hussaina.<br />
Laut aao chacha. Wa Hussaina.</p>
<p>Check out all write-ups for Nadeem Sarwar:<br />
<a href="http://www.abulhasanlakhani.com/tag/nadeem-sarwar/">http://www.abulhasanlakhani.com/tag/nadeem-sarwar/</a></p>