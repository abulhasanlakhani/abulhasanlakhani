---
title: Darwaza-e-Hussain Pe – Mir Hasan Mir
slug: darwaza-e-hussain-pe-mir-hasan-mir
category:
 - Mir Hasan Mir
date: 2017-05-07T15:02:57
id: 496
---

<p>Darwaza-e-Hussain pe sajda kiay baghair (x2).<br />
Banta nahi wali koi aisa kiay baghair.<br />
Darwaza-e-Hussain pe sajda kiay baghair.</p>
<p>1. Dafnana mujh ko jald Ali hongay muntazir (x2).<br />
Aye logo intezar kisi ka kiay baghair.</p>
<p>Darwaza-e-Hussain…</p>
<p>2. Nou lakh sar jhukay hain tabassum ke saamnay (x2).<br />
Asghar ne jang jeet li hamla kiay baghair.</p>
<p>Darwaza-e-Hussain…</p>
<p>3. Abbas wo jari hai jo maidaan-e-jang mein (x2).<br />
Larta hai bazuoan pe bharosa kiay baghair.</p>
<p>Darwaza-e-Hussain…</p>
<p>4. Ghasib fidak ka naak ragarta hi reh giya.<br />
Jannat mein Hurr chala gaya tauba kiay baghair.</p>
<p>Darwaza-e-Hussain…</p>
<p>5. Aashoor waalay din ye mujhe maa ka hukm tha (x2).<br />
Ghar mein na aana khoon ka pursa kiay baghair.</p>
<p>Darwaza-e-Hussain…</p>
<p>6. Allah keh raha hai tawalla nahi qubool (x2).<br />
Zehra ke dushmanon pe tabarra kiay baghair.</p>
<p>Darwaza-e-Hussain…</p>
<p>7. Qaayam na zulfiqar rakhain ge niyaam mein (x2).<br />
Abbas ke kalejay ko thanda kiay baghair.</p>
<p>Darwaza-e-Hussain…</p>
<p>8. Taqleed mein hoon main bhi Anees-o-Dabeer ki (x2).<br />
Sajjad sheyr likhta hoon charba kiay baghair.</p>
<p>Darwaza-e-Hussain pe sajda kiay baghair.<br />
Sajda kiay baghair.</p>