---
title: Tamanna – Ehsaan Tahmid
slug: tamanna-ehsaan-tahmid
category:
 - Ehsaan Tahmid
date: 2016-06-08T02:47:49
id: 210
---

<p>Tamanna muddaton se hai jamaal-e-Mustafa dekhoon.<br />
Imam-ul-Ambiya dekhoon Habeeb-e-Kibriya dekhoon.</p>
<p>Wo jin ke dum qadam se subh ne bhi roshni paayi.<br />
Munawwar kar di jis ne fiza woh rahnuma dekhoon.</p>
<p>Wo jin ki barkaton se abr-o-baara bastay aalam mein.<br />
Tamanna qalb-e-muztar ki woh durr-e-be baha dekhoon.</p>
<p>Qadam baahir Madina se tasawwur mein Madina hai.<br />
Ilaahi, ya Ilahi azmaton ki intiha dekhoon.</p>
<p>Ye duniya be-subaat-o-bewafa-o-gham ka gehwaara.<br />
Ye hai matloob daar-e-be-wafaayi mein wafa dekhoon.</p>
<p>Woh mabda khalq-e-‘aalam ka durood un par salaam un par.<br />
Mere maula ye mauqa de ke khatm-ul-Ambiya dekhoon.</p>
<p>Kabhi ho husn ke mehfil kabhi ho shauq ka manzar.<br />
Kabhi aansoo ki zanjeeron mein aashiq ki sada dekhoon.</p>
<p>Rasool-un-Qasim-ul-khairaati fid dunya wa fil uqba.<br />
Shafiq az nafs-e-ma dar ma Nabi-e-Mujtaba dekhoon.</p>
<p>Dar-e-jannat pe haazir hoon Rasool-e-Paak ke hamraah.<br />
Shafa’at ka ye manzar ya khudaya mein Raza dekhoon.</p>
<p>Tamanna muddaton se hai jamaal-e-Mustafa dekhoon.<br />
Imam-ul-Anbiya dekhoon Habeeb-e-Kibriya dekhoon.</p>
<blockquote data-secret="a0HXkqHmyM" class="wp-embedded-content"><p><a href="http://www.abulhasanlakhani.com/tamanna-cover-ehsaan-tahmid/">Tamanna Cover – Ehsaan Tahmid</a></p></blockquote>
<p><iframe class="wp-embedded-content" sandbox="allow-scripts" security="restricted" style="position: absolute; clip: rect(1px, 1px, 1px, 1px);" src="http://www.abulhasanlakhani.com/tamanna-cover-ehsaan-tahmid/embed/#?secret=a0HXkqHmyM" data-secret="a0HXkqHmyM" width="600" height="338" title="“Tamanna Cover – Ehsaan Tahmid” — Abul Hasan Lakhani" frameborder="0" marginwidth="0" marginheight="0" scrolling="no"></iframe></p>